herre vater heilant,
nu wis umbe alle die gemant,
die dinen glouben erchennent
und dich zevogte nennent!
den sende zetroste und ouch mir
- allen den, die getrowent dir -
dinen heiligen lich namen!
e daz uns die zungen erlamen
vor des lebens ende,
dinen einborn sun du uns sende,
den du da opferst in den tot
fur unser aller sele not.
da gedenche, herre, hiute an,
als dich der brister fur uns man!
den habe wir sundÃ¦re zedir gesant,
und hat dich selben in siner hant;
daz ist sin vleisch unt ist sin bluot.
nu vernim in, herre vater guot,
daz er erwerbe unser botschaft
mit des heiligen geistes chraft;
daz in der hiute bewise
daz er die himelische spise
enphahe nah ir wirde wol,
als man dich selben enphahen sol.