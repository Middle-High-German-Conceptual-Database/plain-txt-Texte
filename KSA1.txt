item, wiltu machen ain köstlin von ainem hirn, so sud es vnd
hak es wol vnd nim vi aiger oder me, klopf si vnd mach daz hirn
dar jn vnd bach ain küchlin dar vss.
item nim ain kiczin höbtlin vnd süd es wol vnd grest es in
ainer pfannen mit schmalcz vnd schlag vi aiger dar vf vnd mach
ain küchlin dar vss vnd ker es vmm vnd bach es glich.
item ertber brot, hung vnder andren, daz erbren ob ainem für,
daz es nit an brin, vnd rib es durch ain tuoch vnd wircz es vnd
lvassses gemach sieden. des glichen tuo mit kriesin vnd
wiechslen vnd mit rotten kriechen.
wiltu frisch truben han alwegen, so nim si, so si frisch sind vnd
mach ain gräblin vnder der erd vnd leg si dar innin. tech si gar
wol mit ainem bret, daz der regen nit dar zuo mug. daz solt du
tuon, die wil si frisch sind, so belibent si alweg grünn.
bren winstain, vncz daz er wis werd, vnd tuo in den in ain kessel
in hais siedind wasser vnd rürs mit aim holcz vnd lvas in ain
wal tuon vnd secz es ab vnd schüt es in ain kübel vnd lvas
stan, vncz daz es lutter werd. vnd tuo daz lutter herab vnd tuo
es in ainen kessel vnd lvas es sieden langsam, vncz es gar in
gesied. so vindest salcz, daz belibt da, vnd tuo daz salz in ain
säklin, als ain log säklin geschaffen ist, daz fücht si, vnd
henkt es in ain ker vnd stel ain glas dar vnder, so trüft ain
öll wasser da von vnd dar vs, daz ist winstainöl vnd ist zuo
mengen dingen guot. wen du saiger win hast, so tuo des öl ain
viertail ainer mvass in ain fuoder win, so kumet er wider in
ainem halben jar oder minder, daz er guot vnd frisch wirt. daz
öl ist och guot aller laig massen vs ze wäschen.
item nim pfersich vnd tuo die stain da von vnd ter die in ainem
bachoffen, vnd den stos die jn ainem morser vnd klof aiger vnd
mel dar vnder vnd schlach daz durch ain tuoch.
wiltu machen ain aiger muoss, so mach ain tinkel muos vnd lavss
es vober schlahen. nim gelüttreten anken vnd zerschnid in
klain in daz muos vnd rür ess vast vnd salcz es vnd richt
an.
wiltu ain kreps muoss machen, so nim die schalen, so die kreps
werdent gessen, vnd stoss si klain in ainem morser vnd rer ain
brosmen brot dar in vnd nim rowe aiger tutter vnd tuo es den dar
vnder vnd schlach es durch ain tuoch alles vnd meng es mit win vs
vnd es in ain pfannen oder haffen vnd salcz es. so es von dem
wal vf gat, so schüt haiss schmalcz dar in vnd secz es von dem
für.
wiltu flaisch behend sieden, daz es gach gesotten si, so gewin
haiter nesler wrczen vnd nit die bletter zuo mittemagsten an
vnser frowen abent vnd ter die an dem rech. vnd so si getorand
sind, so stoss si klain zuo pulfer vnd zerrib daz ze bülfer vnd
wäsch daz flaisch suber in den haffen vnd nim i löffel fol
bulfer vnd säg daz in den haffen vf daz flaisch. so ist es glich
gesotten. vnd den haffen sol man wöl obnen wol zuo strichen mit
ainem taiglin, daz der dunst nit dar von mug. vnd wen du den
tekel ab tuost so ist es gesoten. leg weller laig flaisch du
welest in frisch, nim hepf, du sot aber gar klain zendring machen
vnd tuon dises flaisches, es sig wild oder zam, daz macht du
behalten iiii wuchen oder me vnd macht täglich da von essen vnd
daz vbrig halten.
wiltu och machen, wie alt daz flaisch jemer ist oder vnsödig
ist, daz es mit dem ersten wal gesotten si, so nim huncztrak, als
gros als ain bon sig, vnd wirf es in den haffen in ainem tüchlin
verbunden, so ist es röss gesotten. vnd schut den die suppen ab,
die sol man nit essen. vnd daz flaisch belibt süss vnd wol
geschmak vnd gesotten.
wiltu ainen fisch bratten, der gancz gebratten gesotten vnd
gebachen si, so nim vnd ricz in en mitten vnd schüb in, so
ver als man sieden wil, ze beden sitten vnd bewind daz
mitelstük, daz man sieden wil, mit werch vnd mit ainem wllin
tuoch vnd schlach es dar vmb vnd veruang es wol vnd hab wasser
vnd win ob dem herd berait, als ob du in sus sieden welest, vnd
leg in vf ain rost vnd hab hais schmalcz bi dir, vnd daz tail,
daz du sieden wilt, daz beschüt mit dem haissen win vnd mit
dem wasser, vnd daz du bachen wilt, daz beschüt mit dem
haissen schmalcz, vnd daz bratten sol, daz läss sich
bratten. item die süssen küttinen gessen sint guot für des
libes ruor, die da kumet von hicz vnd von der krankait der heben
kraft des magen, ob man si nüchter ist. aber wen man nach
tisch ist, so vertribt si daz wullen vnd den vnlust. ist man aber
ir ze vil, so bringet si schmerczen in den adren. der
küttenen kern sint guot den man, dem die kel vnd die zung
ruch sint oder scharpf, also daz es da von haiser ist. vnd der
som gesotten ist guot für den turst vnd die küttenen
och. wer die küttene schelt vnd si leget in ain gebicttes
vas vnd regenwasser dar an güsset, so wirt daz wasser
winent. es müss aber lang in dem vass ston. den
küttennen win gibt man den kranken lütten, die hiczig
sint vnd die wins begeren. daz wasser nüchter getrunken
verstelt den lib an der ruor, aber nach tisch waicht es den lib.
also tuond och die gesotten küttenen mit honig. der
küttenen win wasser ist guot zuo dem rotten voberfluss der
frowen, ob sin ze vil kunt vnd nit verston wil. die fulen
küttenen gebrant vnd gebülveret sint guot für den
siechttum, der der crebsz haist vnd ist den lüten an dem
afteren vnd haisset etlich daz veig. es wirt och öl vs des
bomes bletter als rosen öl; daz ist guot ob gar vil dingen. item machen drig kuochen,... so solt du nemen xii aiger
vnd schlach die in ain klar vnd dan nim mangolt pletter, die
faist sind, vnd stos die vnd nim daz gesaft vnd tuo daz in die
aiger, so wirt es grün, vnd bach daz zuo ainer sitten. zuo dem
andren kuochen nim aber xii aiger vnd aines kalbes lungen
gesotten vnd ain klar aines gesotnes aies vnd daz sol man haken
vnd den in die aiger tuon vnd daz och bachen als daz vordrig zuo
ainer sitten. zuo dem dritten kuochen aber xii aiger vnd mach daz
gel mit safran vnd mit wrczen, vnd bach in och zuo der ainen
siten. vnd nim den dis drig kuochen vnd ker den ie ainem
vngebaches vf daz ander vnd bestrich es mit aiger vnd bach es
also zuo baiden sitten.
wiltu machen ain galrain an fisch, so soltu die fisch weschen mit
wissem win in ainem kesel vnd nim den win, da mit die fisch
gewäschen sind, vnd schlach den den durch ain tuoch vf die
fisch vnd schüt denn me wins dar jnn vnd ain wenig wassers
vnd süd das vnder andren. vnd sol man die wrczen dar in tuon
vnd sol man den safren schwelen in kaltem wasser, vnd so er
gebülfert ist, so erschüst dester bas. den tuo och dar
in, vnd zuo dem jungsten tuo man ainen essich dar in vnd schumnan
es wol vor vnd nach, vnd erwell es frischlich zuodem ersten dero
nach. süd es gemach. vnd sol man es des ersten lind salczen.
item ain galrain von flaisch, von hürnen oder von schwinen
klvawen: wäsch es suber in ainem haffen vnd schüt wasser dar in
vnd schum es suber, vnd salcz es. wen dich den dunkt, daz es
gesotten si, so las es ain wenig bas sieden vnd schüt wissen win
dar in vnd secz denn den haffen voberen von dem für, vnd lvas es
grützlen vnd schüt es den jn ainen kesel vnd mach es ab mit win
vnd mit essich, vnd bülfer es den, vnd saffran vnd essich tuo
man dar in, als an die fisch galrain geschriben stat; vnd tuo man
die faisti all ab.
so du gemachot hast ainen pfeffer an fisch, der tdick si, vnd
wilt du daz er brin, so man jn für trait so tuo dar vf guoten
gebrenten win iiii oder v tropfen vf daz brot, vnd zint daz an
mit ainem liecht. so brint der pfeffer als lang, vncz der gebrent
win gar vf brint.
wiltu machen ainen pfeffer in ain brot, so mach den pfeffer, als
du in ham wilt, vnd nim ain brot vnd schnid es obnen vf ain loch
dar in vnd erhöl daz brot vnd lvas es dik bi dem munde vnd
güs den pfeffer obnen dar in vnd tek es wider mit der
rinden, die du dar vs hast geschnitten, vnd leg es vf ain rost
vnd schib es vmb vnd vmb, daz es rösch werd vnnan vnd obnan
vnd nebent zuo. so ist es brait.
wiltu ain gebraten milch machen, so nim schäffin milch vnd
aiger gelich, vnd nim ainen löffel von mel vnd klof es vnder
andren vnd tuo es in ainen irdin haffen vnd verbinde in obnen mit
ainem tuoch, daz der tunst nit da von müg. vnd hab ainen
kessel mit südigem wasser ob dem für vnd secz den
haffen dar in vnd lavs es sieden lang. vnd sol daz wasser vil
sin, daz es dem haffen an daz bort gang. vnd wen es gesotten ist.
so tempfet der haffen oder du versuoches, ob die milch kech sig
worden in dem haffen. vnd so es gesüdet vnd die milch kech
ist, so schnid si vnd stos si an ain spislin vnd brat es vf ainem
rost vnd salcz es vnd bülfer es mit bülfer. so ist es
berait.
wilt machen ain muos von gersten, daz nieman wais, waz es sig, so
nim die gersten vnd süd si wol vnd schüt si vober ainen
zainnen, so si wol gesotten si, vnd hack si klein vf ainem bank
vnd tuo si den in ainen haffen zuo ainer guotten brügi, der nit
ze vil sig, daz es nit tün werd. vnd lavss es wol sieden. vnd so
du es wellist an richten, so klopf aiger, vnd nim dar zuo ain mel
vnd die aiger vnd schüt daz in den haffen vnd lavs es erwallen
vnd salcz ess.
wiltu ain hünlin süden on für vnd on wasser, so nim zwo zinin
schüschlen vnd zerschlach daz huon in fier tail vnd tuo daz in
die schüsslen. vnd tuo schmalcz vnd win vnd salcz dar in, vnd
stürz die schuslen über andren vnd mach ainen taig vnd
verstrich die schüslen, da mit daz kain tunst dar vs gang, vnd
secz die schüsslen vf ainen kalch stain vnd bedek si mit kalch
stain vmb vnd vmb, vnd nim win vnd schüt der kalch stain, daz es
durch nider rin, so wirt daz huon gesotten bald.
wiltu ain hünlin bratten in ainem wat sack oder in ainem
hütlin, so berait es, als ob es ainen spiss gehör, vnd
erschreck es in ainem kalten wasser vnd schlac im die krag vnd
die füss vnd die flügel ab an dem lib vnd bestrich es inen wol
mit schmalcz. vnd haicz ainen kisling in dem für, daz er rot
werd, vnd stos in in daz hünlin vnd nim ain tuoch zwifalt vnd
leg den kisling dar in vnd stos ez den in. daz hünlin für sich
ist gebratten, wen man es sicht dempfen.
der strik machen wel, der mach den taig mit kaltem wasser vnd mit
vil aiger, daz sol man salczen.
wiltu machen ain gestriktes, so mach das mit aiger vnd mit ziger
wol gestossen, vnd nim mel vnd aiger vnd andren gerüt. dis füge
alles ze samen vnd salcz es vnd mach es gel mit safran, ob du
wilt.
wiltu machen ain mandellig milch, so mach mandel milch vnd nim
hebel vnd tuo es in die milch vnd zerrib in vnd rür in ain rür
kübel vnd las es ainen halben tag ston. vnd wen es schumet, so
ist es lugg milch.
wiltu ain guot zigerlin machen, so klopf aiger in kalt milch vnd
henk es vober daz für. vnd so es schier sieden wel, so
schaid es mit wissem win. vnd wen ess wel wallen, so tuo es ab
vnd lavss es ain wil dar in ston. so wirt es.
wilt du machen ain öpfel muos, so beschnid die öpfel
suber vnd schnid si klain vnd leg si in ainen haffen zuo haisem
schmalcz, vnd tek den haffen wol vnd lavss si sieden. vnd so es
gesotten si, so klof aiger vnd tuo si dar in vnd saig es.
wiltu machen bonabengel, nim milch vnd mel vnd mach ainen taig
dar vs, daz er tün sig, vnd schnit brot wirflocht vnd grest daz
in ainer pfannen mit schmalcz. vnd macht dar an tuon pfeffers.
wiltu machen ain guot lungen muoss, so süd die lungen vnd hak si
klain. vnd nim guote grüni brügi vnd tuo si in den haffen zuo
der lungen vnd las es sieden vnder andre. vnd wen es wol erwallen
si, so nim ain viertail brosem brottes, als der lungen si. vnd
rer die brosmen klain. vnd klof aiger vnd tuo si dar in. vnd lass
es wol erwallen vnd wirk es vnd färbs mit safran, ob du welist,
vnd salcz es.
wiltu machen ain aiger muoss, so mach ain tinkel muoss vnd lavss
es veber schlahen. nim gelutren schmalcz vnd zerschnid in klain
in daz muoss vnd rür es vast vnd salcz es vnd richt an.
wiltu kräplin bachen, so mach ainen taig von aiger vnd von
mel, vnd walle es, daz es tüne blätlin gewin. vnd nim
gesotten kalb flaisch oder ander flaisch oder zerschniten
öpfel oder herti aiger, vnd nim schwini schmalcz row vnd dar
in gehaket, vnd wircz es wol vnd leg es vf ain jeclich
blätlin ain handvol vnd gehäktes, vnd falt es veber ain
ander vnd mach ain böglin gespannen mit ainem faden vnd
krüm es, vnd trük den vebrigen taig da mit ab, des ze
vil si, vnd bach si in ainer pfannen wol ze baiden sitten. vnd so
si gebachest, so beschüt si mit hung.
nim erdber brot, hung vnder andren, das enbren ob ainem für, daz
es nit an brin, vnd rib es durch ain tuoch vnd wircz es vnd las
es gemach sieden.
wiltu pfersich vf ainen küttenen bom zwigen, als man ander bom
zwiget, da werdent si gröser vnd bas geschmack vnd geller den vf
ainem andren bom.
wiltu ainen guotten bratten machen, so er an dem spiss stehot vnd
er beginet füchten von der hicz, so nim gestossne halider vnd
säg den vf den bratten, als vil als du in salczist, so wirt er
guot für ander bratten.
wiltu fisch fahen, nim habermel vnd schwebel, als man in fail
hat, des uiels als zwerent als vil. dis mach ainen taig vnd nim
denn hung vnd menschen bluot vnd mach ainen taig dir vss dem
allem, daz er zäch werd. vnd nim ainen nüwen haffen vnd salb
den da mit innen zuo mit dem taig vnd bind im ain sak an den hals
vnd schlach jm den boden vss vnd leg in in daz wasser. so tringet
ainer für den andren in den sak.
item wer die aichellen brent vnd si ist, die sint guot für die
harnnwinden. vnd ir bulfer ist guot für füchten laff. es
sprechent etlich maister, daz die frucht des bomes glans haist
vnd daz der lob öpfel, der vf des bom lob wachsset, galla haist.
in dem lob öpfel wirt ain wirmlin, dar an prüffent die lüft
sager oder die wetter sager künftiges wetter, wan vindent si daz
wirmlin mitem in dem öpfel, so kumpt ain scharpfer winter nach
ir sag. wen aber daz wirmlin an dem end ist, so cumpt ain
senftter winter.
von alber bom der ist zwaigerlai: wen ainer laig ist wis vnd der
ander lai ist swarz. der wis hat bletter, die sint an ainer
sitten wis, ander sitten grün, aber der swarcz schwiczet ze
obrost vf den schoslingen. sin harcz daz schmekt gar wol vnd ist
nücz zuo. aber der ist der best, den man in dem maigen
sambt. vnd machot man die harcz also: man nimpt die sprossen, die
ze lob solten sin worden, vnd südet die in gesalcznem
butter, die von rinder milch kumt vnd die in dem maigen gemachet
ist. vnd daz südet man mit andren, vncz es ze mavl grün
wirt. dar nach sich man es durch ain tuoch vnd tuot es in erden
haffen. daz ist gar guot zuo vil dingen. es ist gar guot den daz
hobt we tuond von hicz, vnd wen man die sternen vnd die schlavff
adren da mit bestrichet. es vertribt och den schwindel vnd die
omacht, die von hicz, kumpt vnd vertribt der glider geswulst. vnd
waz vswendiger wnden ist an dem lib, die hailt es gar hefteklich.
daz saft, daz man vs des bomen bletten druckt, daz ist den oren
schmerczen guot. vnd der som mit honig gemacht, ist guot den
vinstren ogen, die machet clar vnd vertribet des libes ruor oder
daz hin loffen.
galienus spricht: so der win ie elter ist, so er ie hicziger ist.
aristotiles sprach: man versuocht ainen nüwen win oder most,
ob wasser dar zuo gemischet si oder nit, wan wer ain ai dar in
let, ist nit wasser dar bi, so schwimbt daz ai abin; ist aber
wasser dar in, so velt es ze boden. item, nim die grünen win
est, wen man si abschnit, vnd rösch si in ainem für,
uncz si des füres empfindent an ir brunst, vnd züch si
den her wider vss vnd trük dar vss wasser, daz ist den
wäsrigen vogen guot vnd den kranken vogen, wen man daz
wasser dar in tuot.
wilt ain ai vnder den vochsen braten, so nim ain brot, daz erst
vs dem offen kum vnd hais si, vnd leg daz ai enmitten dar in. vnd
e daz brot er kaltet, so ist daz ai gebratten, vnd so daz ay je
lenger in dem brot lit, so es ie linder wirt. vnd havstu ain ay
hert gebraten in dem für, lest du in im hais brot, so wirt
es lind.
wiltu machen ain gefült ay, so brich daz ay zuo ietwederm
airt vff vnd blass zuo ainem jn daz ai, daz alles, so jn dem ai
ist, ze dem andren ort vs var. vnd nim ain ai vnd süd daz
hert vnd hak es klain vnd peterlin vnd bulfer dar vnder, vnd stos
daz in daz ai, daz erholot ist. vnd stoss ain spislin durch daz
ai vnd bratt daz vf ainem rost.
wiltdu gebachen muoss machen, so mach ainen taig mit wasser, mit
win, mit mell vnd mit aiger vnd mit sälbinen bletter vnd
züch si durch ainen taig vnd bach si mit haissem schmalcz
wiltu machen aine jüssel an kalb flaisch, so schlach aiger vss
vnd nim win vnd ain wenig mel vnd tuo die drü ze samen in ain
kere vnd rür es vnder andren, vnd schlach es durch ain tuoch in
ainen kessel vnd die flaisch brügi, vnd tuo es ze samen vnd leg
daz flaisch och dar in vnd lvass es gemach erwallen vnd rür ess,
oder es brenet an. vnd mach es mit win oder mit essich an mit
saffren, wircz vnd salcz ess.
bülsen som daz ist gar ain edel krut: wer sine bleter also
grün zerstost oder sin somen vnd bindet der ains vf den
schlvaf bi den oren, so bringen
si grossen schlvaff. sin
som ist krefftig ze schlaffen machen, vnd dar vmb so man korn
oder haber damit südet, was vogel daz korn
essent,
die werdent vast schlaffen, daz man si mit der hant vacht. den
somen sol man kaim man ze essen geben, wan er tötet vnd
bringet den siechen vergessenhait dar mit nun ain
man
wil schlvaffen
vnd vergist vil ding. daz
öl, daz vs dem somen des crutes
wirt gemachet,
ist guot für den zan schmerczen, der von haisser
sach
kumpt vnd ist och guot für daz blegen vnd
für all siechtagen, die da von haisser sach kummett.
und
ist guot für vnküscheit: der sin
manlichait da mit bestrichet, daz... sin bös gelüst.
daz... acht ain bischoff vnd... welt in... helfen den
der som öl.