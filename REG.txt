das register
zuo dem ersten jnnhaltet dz puoch wie sich ein junger mensch in guoten
siten mit worten und wercken gegen got und dem menschen haltden sol.
jtem darnach volget gar ein schöne hijstori von dem kunig appolonio
der ein künig in tiria und sÿdonia gewesen ist mit sechßundreÿssig
figuren gar lustig und kürczweÿlig zuo lesen.
jtem auch vindet man in disem puoch ein schöne sermon oder predig /
wie sich zweÿ menschen in dem sacrament der heÿligen ee halten süllen.
item darnach volget der geistlich menschen spiegel darjnn ein mensch
lernet seyn selbs erkantnuß gar heÿlsam zuo hören.
jtem dar nach volget processus juris wie man sich in ein recht schicken
sol mit seinen lateinischen worten / so man vor keÿserlichen weltlichen
und geÿstlichen rechten prauchen thuot vast ein nüczliche materi auch
wie man höf und mülen verleihen sol.