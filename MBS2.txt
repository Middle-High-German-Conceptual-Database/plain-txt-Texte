jtem nym czway höltzer, die man zw samen leg vnd innen
geformiert sein als ein rep huon. vnd nym visch vnd thue die
grät vnd die schüppen da uon. vnd hack daz geprät
gar clain vnder ein ander vnd gewurtz daz wol. vnd leg daz in die
furem holtzer vnd sewt das also vast. darnach prat es vnd spick
es mit hechten prät. rech praten aus visch
tem nym groß visch wie die sein
vnd thue die grät vnd die schüppen dar uon. vnd hack
daz clain vnd reyb ein prot dar vnder. vnd gewürtz eß
woll vnd mach daz zw sammen mit nassenn messernn auff der anricht
in die furem höltzer alz ein rech praten. vnd
stöß an einen spiß vnd prat sein genueg.
jtem nym geschelten mandel vnd stoß den in einem morser. vnd
mach milch daruon vnd seych sy durch ein thuech in ein pfann. vnd
reyb ein wenig semel dar ein. ee ez wall vnd ein wenig guetz
weins. vnd wan ez erwall, so zewch ez auss der pfann auff ein sib
odr auff ein thuech, daz daz wasser dar uon seych. daz
richt an alz den pan prein vnd besteck in mit mandel keren. auch
macht man in in einer mandel milch. fladen mit rogen
jtem nym geschelten mandel vnd hack den klain.
vnd verb in halben mit saffran vnd leg daz besunder in ein
stauffel. auch nym weinper, die schon erclawpt sein, vnd erwel
die, daz si sinwel werden. auch nym rogen von vischen wie die
sein vnd stoß die in einem morser mit einem wenigen weyssen mel,
daz er wer alz ein strauben taig. vnd gilb daz vnd thue daz
abgeriben dar vnder. vnd gewß auff die fladen vnd pachs in einem
ofenn.
jtem stoß nuß keren vnd veygen vnder ein ander in einem morser
vnd gewürtz ez wol. vnd gilbs mit saffran vnd leg daz in ein
pfann. vnd gewß öll dar an vnd erwell ez wol. darnach mach
krapffen dar auß, alz dw si haben wilt in erhaben taig. vnd
pachs in öll vnd gibs kalt ze essen.
jtem nym senif sam vnd derre den schon, vnd stoß den gar clain
in einem morser vnd treyb in darnach durch ein eng thuech. vnd
misch gestössen thimend plüe vnd den seniff. vnd reib eß vast
vnder ein ander alz der wachs pert. vnd wann dw wilt, so nym dez
selben ein wenigs vnd zereib ez mit wein. so hastu guten seniff.
jtem schlach ayer auff an dem grossen spitz vnd thue daz inder
dar auß. vnd zer reib daz wol. vnd gilbs vnd pfeffers. vnd
hack petersil vnd saluan. vnd röst daz mit schmaltz in einer
pfann. dar nach hack ez clain vnd thue ez wider in die gucken.
vnd stoß an einen spiß vnd pratz auff einem rost.
jtem nym gleich milch vnd ayer vnd schlach die wol durch ein
ander. vnd gilbs vnd gewß in einen hafenn. vnd setz in einem
kessel mit wasser vnd laz ez dar in sieden, vntz daz ez zw samen
get. dar nach schütt ez auff ein thuech, so wirt ez hert alz ein
käß, daz daz wasser dar von seych. dar nach schneyt ez als
ein puteren vnd stöß an ein spissel. vnd pratz auff
einem rost vnd sä gewurtz dar auff. vnd begewß mit schmaltz vnd
gibs ze essen.
jtem nym wein, wasser vnd essich geleych vnd seud visch dar in.
vnd gewurtz vnd saffran dar an vnd gewß kaltz auff die
visch. essich, hönig, leczelten gesotten
jtem nym essich,
hönig vnd leczelten vnd stöß vnder ein ander. vnd
seychs durch ein thuech vnd seudt eß vnd iß kalt. gemüeß von krebssen
jtem nym krebssen vnd schneyd daz poß
pey den augen dar uon. vnd stoß die krebsen in einem morser vnd
treyb daz mit einer milch durch ein sib. vnd reyb ein semel dar
zw vnd thue ayer thöter dar ein. vnd schlachs durch ein ander
vnd mach ein gemüeß dar auß, in einer pfanen, daz wirt den
rot. krapfen mit geriben käß alz hüeff eysen
jtem nym geriben käß der gut sey vnd halb als vil mel vnd
schlach ayer dar an, daz ez sich laß wellen. vnd puluer daz
wol vnd wirch ez auff einem prett lang, alz die würst. vnd
mach ez dün vnd krümpt ez alz die hüeff
eysen. vnd pachs also in schmaltz.
jtem mach ein tayg von ayeren, so du aller hertest magst. vnd
gilb in vnd wurch dünne pleter dar auß alz pfanczelten. vnd
pach ez in schmaltz. auch nym gueten wein vnd halb als vil
hönigk vnd well daz vnder ein ander. vnd zeuch daz pachen dar
durch, so du ez wilt an richten.
jtem nym geriben käß vnd schlach ayer dar an vnd
gewurtz wol vnd knit ez durch ein ander. vnd mach ez zw langen
strötzlen auff ein pret, die dün sein. vnd pachs in
schmaltz vnd schneytz dan in ein schüssel. kalbs haup
jtem thue den vnteren tayl von einem kalbs haup vnd
sewd daz haup wol. darnach prich die hieren schal auff vnd
saä gut gewürtz darein. vnd gewß hayß
schmaltz dar zw vnd röst in auff einem röest, so wirt
er gut. hirsen leber
jtem nym eins hirsen leber vnd prat die. dar nach
schneyd daz ausser dar ab. vnd stöeß es in
einem mörser mit rocken prot, höning, wein vnd essich.
vnd reyb ez durch ein thuech vnd thue gewurtz dar an. vnd erwel
ez dar nach vnd gibs kalt ze essen. sultz von rech haut
jtem nym ein rech haut vnd prüe die, daz
daz har dar von köm. vnd seudtz dar nach gar wol, so schrimpft
si sich ze sammen. dar nach schneyd sy spann lanck vnd zwayer
vinger prayt vnd mach dar an ein sultz.
jtem nym die lungel vnd die leber von einem hasen vnd schneydt
daz würflät. vnd nym ez mit dem swayß vnd thueß in ein prüe,
wein vnd essich vnd hönick vnd rocken prot vnd schön speck
daran, so hastu ein gut fürheß.
jtem nym kalbs fleysch vnd hack speck dar vnder. vnd thue
gewürtz vnd saffran daran vnd ayer vnd geriben prot, daz
weyß sey. vnd mach kügel dar auß vnd seudtz in
hayssem wasser. vnd gibs ze essen mit petersil.
jtem nym visch rogen vnd stöß den in einem
mörser. vnd pach dar auß ein praytz blad in einer
pfannen vnd schneyd daz würflät. vnd pren ein mel mit
öll in einer pfann, daz ez schwartz wer. vnd mach
darauß mit visch prüe ein pfeffer mit wein vnd essich
vnd mit gewürtz. vnd laz daz zw sammen wallen. vnd schneyd
von einer semel würfflat forem vnd saä daz auff daz
essen.
jtem nym eins kalbs lungel vnd seudt die gar wol. vnd hack die
darnach klain vnd schneyd speck dar vnder auch klain. vnd schlach
ayer dar ein mit pfeffer vnd saffran. vnd pach ein dünß ayer
plat vnd weich dar ein. vnd pachs in smaltz.
jtem nym geschelten mandel vnd stöß den in einem morser. vnd ob
du wilt, so reyb ein wenig weyß protz dar vnder. vnd machs
sinbel in ein pfannen vnd setz die warmen toter dar ein. vnd wan
du wilt an richten, so gewß hayß schmaltz dar auff vnd seych
daz darnach wider ab. vnd gibs also ze essenn.
jtem wildu fleysch sicher gesoten haben, so leg messel in daz
heffen vnden vnd fleysch darauff, so seud ez sicher.
jtem schlach kastraün fleysch zw stücken. vnd legs in
ein hefen vnd hauß wurtz darzw. vnd laß also sieden,
so peleypt also gantz.
jtem wildu ayer an fewer sieden, so nym vngeleschten kalch vnd
zermäll den klain. vnd leg in in ein hefen vnd wasser vnd ayer
dar ein, so werden sy hert oder waich wie man wil.
jtem wildu machen von reyß ein gutz pachen, so sewdt den in
wasser, doch nicht ze vast. dar nach seych daz wasser ab vnd thue
den reyß in einen reyb scherben. vnd reyb in klain vnd rüer
ayer dar vnder nicht ze dünn. vnd machs sy durch die hant in ein
pfan. in schmaltz alsc praten kuechel. vnd so sy pachen sindt, so
saä czucker dar auff vnd versaltz nicht.
jtem wildu machen ein gemüeß von ayer töter, so nym dar zw
guten wein vnd ein wenig geriben semel. vnd streych daz mit ein
ander durch ein thuech vnd thue dar ein zucker oder hönick. vnd
thue daz in ein hefen vnd setz en auff ein glut. vnd ruer ez,
vntz ez dick wirt, so nym en sunder vnd versaltz nicht.
jtem wildu machen gefült pirnen, so schneyd sy also, daz
vnden ein prayt peleyb vnd der keren stock davon. vnd hack daz ab
geschniten klain vnd thue hönigk dar vnder vnd gewurtz vnd
saffran. vnd mach daz wider vmb den keren stock geleych einer
pieren vnd tauchs in einen taych von ayeren vnd mel. vnd legs in
ein hayß schmaltz vnd laß darin pachen. der mach also
so vil du wilt. krapffen mit beren fül
jtem dez geleychen mach von beren
ein fül mit hönigk vnd gewürtz. vnd kniet ein tayg
von ayeren vnd mel vnd mach zeltel darawß. vnd verpindt die
füll darin alz krapffen sein süllen vnd pachs in
schmaltz. halbe gefülte ayer
jtem halbe gefülte ayer, sewdt die ayer
gar hert vnd schneydt sy darnach. mach lengs von ein ander vnd
nym den toter darauß. vnd hack in klain vnd gilb daz. vnd hack
petersil dar vnder, ab du den gehaben mügst. vnd thue daz wider
an den toters stat in die halben weysse ayer vnd legs also in
hayß schmaltz vnd pachs dar vnder.
jtem wildu machen gantze gefülte ayer so sewdt die ayer
len. darnach schlags an einen ort auff vnd thue daz inder dar
auß. vnd röstz in einer pfannen mit einem wenigen schmaltz. vnd
ruers mit einem löffel hin vnd her, daz ez nicht an prin vnd
doch hert wer. darnach thue ez wider in die ayer gucken vnd sewdt
sy in hayssen schmaltz, daz sy hert werden, darnach schel sy vnd
gibs in schwartzen pfeffer.
jtem wildu kraphen oder chuechel machen, so nym geriben käß vnd
ein wenig mel vnd mach daz mit ayeren an. vnd thue ez mit einem
löffel klain vnd groß in ein pfannen mit schmaltz. vnd pachs
dar in vnd gilb den taig vor.
jtem wildu machen gefült kraphen mit äpfelen. galrei von vischen jtem wer wil machen eine guete
galrei von vischen, der nem die visch schüeppen vnd stöß sy in
einem mörser. vnd schlach sy durch ein thuech vnd seudt sy mit
den vischen. hastu aber hausen plateren, daz ist auch gut. dar
nach nym gestossen nägellein vnd thue dar nach dar zw mandel
keren vnd czucker dar ein.
jtem wer wil machen ein gute galrayd, der nem hüner vnd
swein pain vnd kalbs fueß vnd laß die klain sieden,
vnd schlach die kalb füeß durch ein thuech.
jtem wer wil praten ein guten all, der schneyd in zw stucken vnd
saltz in vnd stöß in an ein klains spisslen vnd betrauf in mit
puteren vnd mit essich vnd wein vnder ein ander. gemüeß von lungel
jtem wer ein gut gemüeß
wel machen von lungel, der nem die lungel vnd reyb dar
vnter ein prosen vnd mach ez darnach ab mit gewürtz.
jtem wer wel ein gut gepraten span väckel machen, der seudt vier
ayer vnd hack die klain vnd thue czwifel darvnter vnd pach ez daz
wol mit ymber.
jtem wer wel machen ein gute leber sultz von einem iungen swein,
der nem die leber vnd stoß sy in einem morser stain vnd sewdt
ayer dar zw sechs oder ächte hert vnd dar zw semel proß vnd
stöß daz durch ein ander in einem mörser stain vnd schlach daz
durch mit gesoten wein oder guten saweren wein vnd gilb daz mit
saffran vnd stell ez wol mit anderem gewurtz.
jtem wildu machen ein gute salsen in dem may, so nym petersil vnd
pfeffer kraut vnd mangold pleter, als vil du wilt vnd hack daz
klain durch ein ander. dez morgens gar früe, so vach daz taw in
ein weyß thuech vnd leg daz kraut dar ein. vnd thue
es in ein molter vnd setz ez an die sunnen, so verleust ez den
taw. vnd laß ez trucken werden alz ein stupp vnd mach ez in
blasen. vnd wen du wilt in dem iar, so netz ab mit wein oder mit
essich.
jtem wildu machen ein salsen von wein trauben vnd von saweren
äpfelen, so stöß daz ze samenn vnd misch ez mit
wein oder mit essich. vnd thue den safft dar auß. die
salsen ist gut zw safftigen praten vnd zw vischen.
jtem wildu machen ein gut latwäring von weychseln, so thue sy in
ein hafen. vnd setz in auff ein glut vnd gewß nichtz dar an. wen
ez sieden wirt, so la ez kalt werden vnd streych ez durch ein
thuech. vnd thue ez in einen kessel vnd setz in auff einen
drifueß. vnd thue ein glut darvnter vnd la ez sieden piß ez
dick wirt. vnd thue dan dar ein hönig vnd geriben leczelten vnd
gewürtz ez wol. vnd rüer ez fürstar vnd wan du ez
nicht gerüeren magst, so hat es genug.
jtem wildu machen ein gute latwäring von weinperen, so prich die
per ab dem kammen vnd thue sy in ein kessel. vnd setz auff ein
drifueß vnd thue ein glut dar vnder. vnd gewß nichtz dar an vnd
wen ez syeden wirt, so laß ez dan erkalten. vnd streych sy durch
ein thuech vnd thue ez wider in den kessel. vnd setz wider auff
ein drifueß vnd la ez wol sieden. vnd würtz ez wol ab mit gutem
gewürtz vnd gewß sy dan auff ein pret. vnd la sy kalten vi tag.
so schneydtz du sy wie du wilt.
jtem wildu machen eingemacht kraut, so seudt weysse häupper vnd
czway tayl seniff vnd drew tayl hönigk. vnd die selben prüe
mach durch ein ander mit wein vnd thue dar ein küm vnd äniß,
dez genueg sein. vnd leg dann daz gesoten kraut dar ein vnd gib
ez kalt ze essen.
jtem wildu machen ein pachens von einem apphel von vierlay varb,
so nym ein gerüerte ayer von vierlay varben vnd schneid
einen apphel in vier tayl. vnd nym auß yedem tayl den keren vnd
die schelf, die vmb den keren ist. vnd füll dar ein yetweder
varb aine vnd steck sy dan an spissel. vnd zewch sy durch ein
dünnen strauben taig, vnd wen ez gepach, so schneyd ez auff vnd
bestrew ez mit czucker.
jtem wildu machen ein kächel mueß von krebsen, so schel die
krepsen schon vnd nym die helß vnd die schär vnd leg die
besunder. dar nach stöß die schellen gar klain vnd schon. vnd
streych sy durch ein thuech mit einer geriben semel vnd mit einem
wenigen essich. vnd well ez ab mit einem leczelten, daz ez dick
wer, vnd würtz ez wol vnd la ez pey seiner varb. vnd leg dan die
schär vnd die helß dar ein vnd la sy recken oben auß der prue
vnd versaltz nicht.
jtem wildu machen ein guten meychsischen kuechen zw einer herren
schüssel, so nym auff zehen ayer vnd zerschlach sy gar wol. vnd
nym dar petersil vnd rüer ez vnder ein ander. vnd
nym einen mörser vnd setz in auff ein glut. vnd thue dar ein ein
wenig schmaltz vnd gewß dan die geschlagen ayer dar ein. vnd
laß also sieden vnd ker in dan vmb vnd thw ein wenig geriben
semel mel dar zw. putter milch von eiern, milch und butter
jtem ein putter milch
mach also, nym ayr als vil dw wild vnd gews ein gutew milch dar
an. laß ein wenig zw samen syeden vnd gews auf den tuch,
das es erseych. vnd schneid ein putter dar vnder vnd schlach dy
matery mit ein ander ader tbings durch ein tuch. vnd thws also
kalt auf ein schussel. stockvisch plew
jtem den stockvisch plew vnd waych den ein,
wasch den vnd erklawb in. nym ein schmalcz vnd rost dy zbifal dar
in. vnd thw dy prwe vnd milchram an den visch. vnd mit ein ander
an das schmalcz vnd laß den syeden.
jtem wein muß, nym x ayr, i trinken wein vnd pä ein semel vnd
zer reibs in den ayren.
jtem pachen krewssen: sewd krewssen vnd thw das vnsawber dar von;
zerstös mit ein ander. nym x ayr, dar vnder milch ram ein wenig
vnd schlach das alles durch ein tuch mit ein wenigen wein vnd
wasser. laß dar nach syeden vnd geburcze. so wirt ein topfen
dar aus vnd preß den aws. vnd schneid das als dw wild vnd prich
das in einen leinen taygel vnd gib in einen guten pfeffer von
leczelten.
jtem ein arbas praten: nym gut arbas vnd heyt dy in kaltgoß
gesoten. sewd sy dar nach in wasser vnd wein, das sy sich geren
treyben lassen. vnd zerstotz nit, zerreibs in einem morser. vnd
nym x ayr vnd ein putter als ein enten aye. nym ein geriben semel
ein wenig vnd dy matery knyt zw samen das zach sey. es sol auch
gesaltzt, gilbt vnd geburczt sein. vnd spick das mit hawsen oder
mit einem anderen visch der prät hat. vnd prat das wal ob einer
glut, das es prawn wert vnd aus zich.
jtem vber dy vor pachen: nym ein strawben tayg vnd wyß dy
vor recht nach der pfannen lege in das schmals. so gen sy geren
ab. scherff an den ortern hin in den tayg. vnd legs in dy pfannen
in das heys schmalcz vnd zewchs hofflich ab. czogens pachen von eiern
jtem ein czogens pachen: jtem nym
ain aye, salcz vnd laß hays schmalcz in einer pfanen vmb
lawffen. als weytz ys vnd gews das der schlagen aye auf dy pfanen
vnd laß vmb lauffen als weyt dy pfanen ist. vnd kers aussen auch
zw dem fewr, daß es prawne wert.
jtem nym ein leinen taygel mit iii ayeren vnd zerschneid das plat
als dws haben wild. vnd necz in dem taygel zw ainczigen vnd pachs
in einem schmalcz. groß aye
jtem mach ein groß aye: nym xx oder xxx
ayr, schayd das weys vnd das rot dar von. vnd mach den toter mit
geburczt. sewde in in einer klain plater, das er hertalat wert.
schneyd dy plater dar von vnd mach dy klar in ein grosse plater.
vnd sewd dy das sy an sottig wert. so thw dann den toter dar ein,
so sewd es zw ein ander. vnd thw es in einen hefenn.
wildu ein prüe dar auff machen, so nym ayer töter vnd
milch vnd rüer daz wol durch ein ander. vnd sewdt ez so du
wild an richten.
jtem ein wein muß, nym x ayr toter, zerschlag dy schon, päe ein
½ semel, schab dy sawber vnd zerwaych in einen trincken wein.
vnd prich dy matery alle durch ein tuch, thw dar vnder honig. vnd
thw das in ein glasirten tegel mit erhicztem schmalz gilbt vnd
gewirtzt vnd laß syeden ob einer gelüt. vnd rurs, das es sich
nit an leg.
jtem wil dws fullen, so nym ayr, ein wenig geriben semel oder
apfel, geröst petersil, aneys, geburczt etc. auch nym ein
wenig lorberch vnd wein per. hack das durch ein ander vnd thus
vnder dy ayr. vnd dar nach ein wenig schmalcz vnd rost das durch
ein ander. vnd full das in das vor küchen vnd las mit einem
leinen tayg pachen an den orteren in dem schmalcz.