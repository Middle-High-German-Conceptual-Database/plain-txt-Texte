jtem wie man gar ein grosse rueben mach jtem wer gar ein
grosse rueben wel machen, der mach ein loch gar in ein zeytige
rueben, die danocht in dem acker stet, vnd ful das mit ruebsam.
die selb rueb wirt gar grösß. wie man hassel flader machen sull
jtem wer vil hasselnuss schut in ein feuchte grueb vnd das sy
darinne petwingen ligen, dar auß wachst ein grosser hassel
flader.
wie man sulcz macht daz sy pald peste: jtem nym das plueden von
korn vnd tue es jn die kuelle suppen, da das fleisch inne leit
vnd gesoten wirt oder visch. vnd tun sein ain wenig dar an, so
pestet die sülcz pald vnd war in einer hayssen stuben.
wie man most zu wein macht in kurczer frist: jtem nym gaismilich
vnd salcz als vil du wein wild machen lauter vnd tue es inein
trueben wein oder most, der wirt in kurczer stund glas
wein.( jtem wildu machen ein guete erczney von weychseln die gut
sey zu dem)
jtem wie man ein gut holer mueß machen süll. jtem nym holer
plüet vnd tüe das jn ein heffen.
vnd burff die
stingel hin vnd geus milich an das plüt vnd las das erbalen. dar
nach schit sy auff ein sib, das das plut vo jm kom, vnd geus die
milich hin wider an jn das heffen. dar nach nym ein semel vnd
schneyd die rind da von vnd leg die prosem in die milich vnd lass
es erwalen vnd gib jm smalcz vnd gewürcz nach deim sin. also
hastu ein guet holer mües.