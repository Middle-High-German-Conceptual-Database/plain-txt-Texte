hug von mülndorf
wê waz hilfet al mîn singen?
jô wil nieman wesen frô.
niuwan al mit übelen dingen
twinget sich diu werlt alsô:
fröude zuht triuw êre sint verwîset gar.
seht, des jâmert mich vil sêre: nâch den wolde ich, wesse ich war.
swer den frouwen an ir êre
gerne sprichet âne nôt,
seht, der sündet sich vil sêre
unde ist ouch der sêle tôt,
wande wir sîn alle von den frouwen komen.
swie wir setzen sie ze schalle, manger wirt von in ze fromen.