salamonias j loitt
wijßs victoriale j loitt
spainsgroen j loyt
salpeter j loytt
seyer nach anderhalff so vyll sylbers als goltz
hyr hebet sich aen der text vnd zedell ym langen sweerd
zom eersten mach gudt bossenn vnd streck dy arm fry wastu dan
fichts das wapent sich.
item dy. v. hewe vernym also, den over hewe van der rechter
achselin myt langer snyden vnd mach bossen myt dem lincken
voysz des glichen yst auch der linck ouer hewe mach bossen myt
dem rechten voysz vnd hawe myt der langen snyden durch ym deen
koff ym stortz
item hewe veder vmb durch ym den koff yn schylt vnd vidder vmb
durch ym den koff yn stortz, vnd lech das swert vff den ruck laysz
esz syncken vff dy rechten syten keer den knouff gegen den man
vnd den ort hynder vsz so komstu yn den rechten myttel hewe
hewe vur ewech vmb den koff yn den lincken myttel hewe, vnd
vidder vmb yn den koff yn dy rechte weschel myt der langenn
snyden nydder myt der kortzen snydenn vff vmb den koff yn
den lincken weschell. das synt dy. v. hewe dy eyn ycklinger leren
sail der anders recht fechten wil
item hyr volget nach der text vnd gloysz dar na man hewen sael.
item nach deser figuren sall man hewen, alle hewe durch das gesicht
mit gestreckten armen vnd mach gut bossen yn allen dyngen so
mach dir nyt misselingen.
item hyr nach volget der zedell des langenn swerts wastu
starck wils dryben das fecht myt gantzem lebe beyd vnden vnd
obenn dy zwei dyng dryb starck das will ich lobenn.
item erschrecks du gern keyn fechten nummer enlern, wer fechten
will der sall haben eyn hertz alsz eyn lewe vnd sall al so scharff seen
alsz eyn valck vnd sall also behende syn alsz eyn vogel.
item dy vyer bloyß ym swerd vernym also, dy zwo ouer bloyß am
haupt dy ander zwo vnderbloyß zo beyden syten vnder deen
armen.
item dy veyr leger vernym al so. lege das swert vff dy rechte aschel
vnd setz dyn liff yn wage myt guden bossen des glygen yst auch der
lynck ouer leger stell den rechten voyß vur.
das rechte vnder leger vernym also stell den lyncken voyß vur vnd
lege das swert myt dem geholtz vff das rechte beyn den ort
dem man gegent das gesicht, des glich yst auch der linck vnder leger
keer das swert denn ort dem mann gegen das gesicht.
item dy vyer an bynde ym swert vernym also bynde ym an myt der
kortzen snyden an dy lincken ouer bloyß trydt vort vnd byndt ym
myt der langen snyden an dy rechte over bloyß tryt vort vnd slage
ym nach der lyncken vnder bloyß myt der kortzen snyden vnd tryt
vort vnd slage ym nach der rechten vnder bloyß myt der flech.
item eyn stuck heyst der flogel bynde ym ouen mit der kortzen
snyden vnd slage ym nach der rechten vnder bloyß mit langer
snyden. vnd bald myt der kortzen nach der ouer bloyß vnd hewe
durch van dem man yn das lyncke vnder leger.
item eyn stuck heyst das verzocking. do als wulstu ym rechs
anbinden vnd bynd ym lincks an vnd do als wulstu ym lyncks an
bynden vnd bynde ym rechs an vnd hewe dich starck myt der
langen snyden van dem man yn den lyncken vnder leger so bistu
nicht bloyß zo vinden.
item eyn stuck heyst der durch weschell. fry van beyden syten so
machs du des mans woel beyden vnd hewe myt schryden fry van
eyner bloyß zo der andern so machs du frolich wandern.
item eyn stuck dy yser porte geheyssen. lege dich yn das lynck
vnder leger vnd layß den ort synckenn vff dy erde vnd hewe den
flogell hewe vnd strych vff vß der rechten syten vur yn schylt vnd
vß der lincker syten widder vff yn stortz so komstu vß der ysern
porten yn den gassen hewe.
item ein stuck heyst der pluck. den pluck vernym also wendt
vß dem rechten leger yn den lincken vnd vß dem lincken widder yn
rechten so sichstu was der man vff dych dryben will ader stycht her
du kanß ym brechenn
item eyn stuck heyst der olber. den olber vernym also kere den ort
yn dy lucht vnd halt den schilt vur den koff was der man slecht van
dach das kan man dar myt brechenn
item eyn stuck heyst der schilder. den schilder vernym also schyl
lincks vnd slach rechs, vnd schil rechst vnd slach lincks. so veruerß
du den man mit dem gesicht des frewet her sych nycht.
item eyn stuck heyst der scheller. den scheller vernym also schelle
eyn mael. zwei. dry. vidder syne clyngen so machst du yn bloyß
vynden
item eyn stuck heyst der verkerer. den verkerer vernym also
lech dyn swerd vuer den kopf. layß den ort hinder nidder sincken
vnd kerre yn vff dy recht syten vnd vff dy lincken flucks van eyner
zo der ander so kan er sich vur dyr nyt huden so machs du yn gare
balde bloyß vynden so yst der verkerer gerecht
item eyn stuck heyst der ocks. den ocksen vernym also setz den
knauff an dy brust den ort dem man gegen dem gesycht vnd drynge
starck zo ym vnd hewe yn den flogel vnd flucks vß der rechten syten
yn schyll slach vß dem schylt nach der lincken ouer bloyß vnd
swyndt nach der rechten so muß er versetzen ader wyrt hart
geslagenn
item eyn stuck heyst der sprechvinster. das vernym also mach eyn
winde vur dem kopf das dyn armen krutzwerß synt so sychstu dar
zußen vß was der man dryben will vnd gayn gare groysse streych
dar nach vß dem sprechvinster du kanst yn zo beyden syten
slagen lyncks ader rechs
item eyn broch komt vß der sprechvinster. so dyr eyn man starck
zom kopf sleget valle ym mit der kortzen snyden vuer syn clynge
stoysz ym syn swerte weck so entbloyß du ym syn kopf
item eyn stuck heyst der gulden hewe. do alß wolstu ym rechst an
bynden vnd bynd ym lincks an slage ym zween ader dry slege nach
en ander nach siner rechter ouer bloyß so yst der gulden hewe recht
item eyn broch ouer den gulden hewe. wan du suchs das eyner den
gulden hewe bruchen wyll so slage ym mit der kortzen snyden an
syn linck ouer bloiß was er dan slecht das kanstu versetzen vnd tryt
zo ruck vnd hewe dich mit dem gulden hewe van dem man
durch yn sturtz vnd lech dich in das linck vnder leger so bistu
widder gewapent
item eyn stuck heyst der dryangel. den dryangel vernym also lech
dich in dy rechte weschel vnd schrydt myt dym rechten voyß vff syn
rechte syt vnd stoeß
mit der kortzer snyden ym syn swert vff, vnd
springe myt dynem lincken voyß hynder yn so vynstu yn bloyß am
kopf
item eyn broch vuer den dryangel. wan du sychs das eyner den
dryangel bruchen will so lege yn den schylt vnd tryt zo ruck vnd
versetz em myt der gulden versetzynge slage ym nach der neyster
vuer bloyß
item das krom anbyndung. dy krom anbyndung vernym
also do wy du wuls ym recht anbynden vnd byndt ym myt der
langen snyden lincks an vnd zock wy du ym wuls rechs anbynden
vnd blyue an der seluer syten slage yn dy recht ouer bloyß mit der
kortzen snyden swyndt nach der lyncken vnd hewe dich aff myt der
gulden hewe des mach er sich nyt frewen
item wer sycht vff eyns ander hewe der darff syn konst nyt frewen,
hewe ouen aff was du wylt, sich kompt keyn wescheler yn den
schilt zo koff zo libe dy zuck nyt vermide ych sach dyr verware
schoen keyn man am faren. erschrecks du gerne keyn fechten
nummer enlern. es yst keyn besser versetzungk dan dy man myt
den streyche duyt.
item eyn swert nemen. das vernym also byndt dem mann ouen an
vnd gryff myt der lyncker hant vszen vff syn arm mit
verkerter hant yn syn gehultz vnd ruck nach dyr so nymstu ym das
swert
item auer eyn swert nemen. das vernym also do als wuls du ym
starck anbynden vnd valle ym myt dynem gehults vuer syn clynge
vnd myt der lincker hant an syn gehultz ruck starck zo dyr so
nymstu ym das swert vnd steyst ym kampff
item eyn fry stuck wy man den man werffen sall ym swerdt. das
vernym also byndt ym starck ouen an vnd gryff yn mit diner
lincken hant an syn rechten elenbogen stoyß ym starck vff an syn
gesicht so wyrff du yn vff syn ruck
item wan du eyn man vff den koff wyls smißenn. do wy du ym
starck wuls anbynden vnd gryff mit dyner lincker hant zußenn syn
gehultz vnd ruck starck nach dyr so machs du ym den koff
bloyß
item eyn ouer lauff ym swerdt wy du eyn man werffen sals. das
vernym also do we du ym wuls recht an bynden vnd byndt ym
kromß an wynd myt der kortzen snyden vff syn klyngen gryff mit
dyner lincker hant an dyn clynge lege ym das swert an den hals vnd
tryt mit dynem lincken voyß hynder synen lincken, ruck yn starck
nach dir so moyß er vallenn
item eyn vnder lauff ym swerdt. das vernym also do wy du ym wuls
hoch an bynden vnd stoeß myt krutz ym syn gehultz ouer sych, so
gryffs du yn da mit ader wa du yn geuaßen machs
item swech vnd starck kortz vnd langk yst aller konst eyn anphanck
dar vff dicht vast alle konst halt lengen mayß
item swech vnd sterck vernym also oben by dem ort yst dy
swech vnd der mytteldeyl der clyngen yst dy sterck das sulles du myt
der kortzen snyden seer dryuenn
item eyn stuck heyst der leue. den vernym also setz dych yn dy
wage vnd mit dynem koff nyt zu hoych hewe vß vyer orten myt
stercken so hastu des leuen moyt vnd byst vur ander zween ym stryt
guett
item hy na volget das ryngen.
wan du wylt ryngen so setz dyn lyb yn de wage vnd mach guytten
bossen er gryff dych neder ader hoech so kanstu es yme brechen
myt desen nach geschryffen stucken
item vyer swech vnd iiij sterck dy vernym also an beyden elbogen
vnd an beyden kneen da yst der man swach vnd starck an dem
elbogen by den knuchell. hynden an dem knee bogen das synt de
swech vnd vur dem knee vnd vur den elbogen das synt dy sterck
item gryfft eyn man zo dyr myt syner rechter hant na der ouer
swech so vmb gryff yme sinen arm myt der lincker hant vnd myt
der rechter hant an dy vnder swech ruck yn zo dyr so wyrffs du yn
hart ader weych
item des gelychen das linck. gryfft eyner zo dyr myt der
lincker hant na dyner ouer swech so vmb gryff ym myt der rechter
hant synen lincken arm vnd myt der lincker hant dy vnder swech
ruck yn zo dyr so wyrffs du yn we vur
item eyn fry stuck vß der kleynner swech. gryfft dyr eyn man vff
dyn lincke achsell so nym yn mit dyner rechter hant mit der kleyner
swech vnd myt diner lincker hant by der anderenn swech stoes yme
syne hant zom buch zo so wyrffs du yn ader der arm moeß brechen
item in allem ryngen gryff eynen man myt kurtzen fyngern
item so dych eyn starck man gegryffen hayt yn der myttel swech so
vmb gryff ym de nechste swech myt dym rechten arm vnd senck
dych vnd gryff myt der anderen hant na de klyner swech
zuck den lincken voyß zoruck so wyrffs du yn zo der erden ader der
arm moeß brechen
item so du myt eynem ryngen salt der starcker ist dan du myt eyner
hant gryfft er na dyr so gryff yn mit der ober myttell swech stoeß yn
van dyr vnd gryff yn myt der verkeyrder hant by der lincken vnder
swech vnd setz ym den elbogen yn dat hertz kuyll ruck yn vnd
stoeß yn myt eyn ander
item ryngen vß der gabelen. stell dych in dy gabell gryfft er myt der
rechter hant zo dyr na eyner vnder swech so sytz ym dar vff myt der
gabelen vnd ruck yn zo dyr so moeß er vallen ader der arm moeß
brechen
item des gelychen yst auch. gryfft er dyr myt der lincker
hant na der vnder swech sytz ym dar vff myt verkerder gabelen
ruck yn zo dyr so moeß her vallen ader der arm moeß brechen
item wer macht syn konst gemessen. vnd dy vnuergessen. vnd helt
syn swert yn hoyt. der yst vur ander. iij. ym streydt guett
item hy volget nach dy ritterliche konst ym messer
item dy. v. hewe solstu hewen fry dem man durch das gesycht vnd
der vier bloyß solstu nyt vergeßen den ouer hewe hew van der
rechten ascheln. den ander van der linckenn. tryt vort vnd hewe
durch yn den langen stych lech das messer vff den ruck vnd tryt
vort vnd hewe yn bogell vnd lech das messer vydder vff den ruck
vnd hewe vidder yn langen stych vnd dobellere hynder vß vnd stich
by beyden voyßen vur yn bogell vnd hewe der lincken syten vur yn
den langen stych. das synt dy vunff hewe ym messer dy eyn
yckelicher recht leren sall der anders recht vechten wyll das do
starck
item was du starck wyls dryben das fecht mit gantzem lybe beyde
vnder vnd ouen dy zwey dynck dryff starck das wyll ych louenn
item dy veyr leger vernym also. setz dyn lyff vß vyer orten
yn dy wage nym das meßer vff dy rechte schulder vnd setz den
lincken voyß vur yn bossen was der man slecht ader stycht das
kanstu ym brechen
item des glychen yst auch das linck ouerleger lege das meßer vff dy
linck aschel vnd stelle den recht voyß vur yn boßenn
item das recht vnderleger vernym also stell den lincken voyß vur yn
boßen vnd lech das meßer vff das rechte beyn den ort dem man
gegen das gesycht so sychstu was er dryben wyll
item des glychen yst auch das linck vnder leger setz den knauff vff
das lincke beyn den ort dem man gegen das gesycht was er sleycht
ader stycht das kanstu ym brechen vnd mach guet bossen so bystu
gewapent vnd dich kan keyn man bloyß vynden
item hyr nach volget dy vyer bloyß. dy vyer bloyß vernym
also dy ouer bloyß am heupt dy vnder bloyß by dem vordern voyß
dy rechte bloyß vßwyck an der hant dy vyerde bloyß ymwyck an der
hant. das synt dy vyer rechte bloyß dar nach eyn ycklyger fechter
slayn sall der anders recht fechten wyll
item wylstu frolych wandern so slach van eyner bloyß zo der
andern so moyß er versetzen ader wyrt geslagen
item eyn gut stuck vß dem rechten ouerleger, sleyt eyn man dyr
recht nach dyner rechten ouerbloyß so versetz ym vß dem bogell
vnd dan slach ym na der vßer bloyß
item eyn stuck vß dem lincken ouerleger, sleyt eyn man na dyr vß
dem zorn hewe so versetz ym myt dem langen stych vnd slach ym
durch das gesycht nach ynwynicher bloyß
item eyn stuck vß dem rechten vnder leger, stycht der man
den zorn stych zo dyr, stoyß ym abe myt hangenden ort vnd slach
ym nach der rechten bloyß eyn streych zween ader dry
item eyn stuck vß dem linck vnder leger. sleyt eyn man zo dyr so
versetz ym myt dem bogell vnd slach ym nach der nechsten
vsenbloyß so moyß er wychen ader wyrt geslagen
item eyn stuck heyst der gaßenhewer sychstu eyn ader zween vur
dyr staen so hew fry vß der rechter syten vnd frysch vff vß der
lincken als fry van eym yn den andern so moyßen sy wychen ader
werdenn geslagen
item eyn gut stuck wan du myt eym fechten sulß der nidich yst,
bruch den langen stych na sym gesycht starck ij. iij ader iiij maell
vnd slach ym nach der nechster bloyß so hastu yn wy du
seluer wyls
item eyn stuck heyst der verstellvoyß den bruch myt synnen wyltu
pryß gewynnen
item eyn stuck heyst das relyn bruch den flogell hawe iiij mayl an
eym stuck
item eyn bruch vuer den eynhorn alß du sychs das eyner den
eynhorn brucht so bruch den flogell hew
item eyn stuck vß dem ocksen stoeß den ort dem man starck gegen
das gesycht vnd slach yn mit dem flogell hew vnder syn rechten
ockßen
item eyn bruch vuer den seluigen flogell hew so du sichst den flogell
hew bruchen. zuck denn rechten voyß hynder dych vnd slach ym
nach der vßer bloyß
item eyn stuck ym ployg. fuer den ployg van bey den syten
vnd suem dich nyt. myt schryden scheyd vnd arbeyde ym swynde
van eyner bloeß zo der andern
item eyn stuck heyst der bronße vß zuch bint das meßer vff dy
rechte syt vnd zuch vß myt verkerter hant vnd hew na der vßer
bloeß
item wy eyn man van scheiden zyn sall. layß den man eerst vß
zehen dan du. hewet er den zorn hew so zuck vß ym nach der hant
volge ym nach mit dem gulden hew
item eyn stuck vß dem ocksen den ocksen ganck starck vnd slach zo
ym vß dem flogell. ij. streych swynd na en nander
item wert was dry ployg eint. slach swynd ßer myt der langen
snyden nach dem schedeler. so dryffs du yn vß dem ployg. zo dem
broch layß dyr nyt zo gang mit dem koff nyt zo hoyg
item wyltu konst schauwen sych linck geen vnd recht myt
hewenn
item eyn stuck heyst der dryangell. schryt myt dem rechten voyß
vff syn rechte syt vnd ger ym yn myt dem ocksen schryt behende
myt dem lincken voyß eyn groyßen schryt hynder yn so slachs du
yn hynder vff den koff
item eyn broch vuer den dryangell. so du suchs das eyner den
dryangell bruchen wyll. so zuck den rechten voyß hynder dich vnd
hew dich starck van dem man das yst dyr keyn schande nach der
nechster bloeß
item so du suchs doppeleren oben, so tryt abe das wyll ych lobenn
wyltu dych rechen vnd dy veyr bloeß kunstelich brechen so
doppelere oben
item wan du vuerlauffen wurß vnd hayst keyn gewere. scleyt eyner
eyn zorn hew so val myt dyner lincker hant ym vmb den
arm so machstu ym den arm brechen vnd nymst ym das meßer
item stycht eyner zo dyr so val ym dar vff mit der gaffelen vnd
wyndt flucks vff so brychstu ym den arm vnd nymst ym das meßer
item eyn fry stuck ym kortzen degen. stycht eyn man zo dyr mit
dem vnder zorn stych so val ym dar vff mit der gaffelen. ruck yn fry
zo dyr so moyß der degen ader arm brechenn
item aber eyn stuck vß dem vnder stych dryff ym mit vßer hant
byde ort setz ym den ort gegen dy brost vnd gryff yn mit der lincker
hant an das hefft so moyß er sych seluer stechenn
item stycht eyner den ouer zorn stych zo dyr so gryff mit der
lincker hant verkeret. by der kleyner swecht so brychstu ym
den arm ader der degen moyß fallen
item eyn gut stuck ouer eynen wyrfspeyß. stycht eyn man zo dyr so
vnderganck ym myt hangenden ort vnd gryff ym myt der lincker
hant hynder den kneuell vnd slach ym mit dem messer na der hant.
so nymstu ym den speyß
item hy na volget eyn stuck ym swynspeyß.
stant yn bossen vnd kere den kleynnen fynger gegen den kneyffell
vnd de stang gegen den man. sleyt er ader stycht zo dyr mit dem
swynspeyß ader helbartten. so kanstu es yme brechen
item so er sleyt so brych ym myt der stangen yn de vßer swecht tryt
zo ym myt dem kampff so stychstu yn vnd sleys yn
item stycht er zo dyr so brych es ym na der vßer swech vnd slach
ym nach der foder hant so buyt ym den kampff so haystu stych vnd
streych zom besten
item dy iiij anbynd ym stangen.
bynt ym zo eyrst oben an na dem koff myt der rechter hant. vnd
dar na myt eyme zo tryt myt der lincker hant weder zom koff. slach
ym na dem lincken beynn myt eym zo tryt. vnd dar na slach ym na
dem rechten beyn myt der lincker hant myt eynem zo tryt. so synt
dy iiij anbynd gerecht
item eyn stuck vß dem rechten oberen anbyndunck. do wy du ym
wylt recht anbynden vnd bynd ym lincks an so sleystu ym dy stangh
vff vnd tryt ym zo ym kampfe
item gut stuck ym anderen oberen anbyndunck. do as wuls du ym
lincks anbynden vnd bynt ym rechs an so sleys du ym dy stangh vff
vnd dan vall yme zo ym kampf
item noch eyn stuck ym rechten vnder anbyndunck. do as
wuls du ym recht anbynden vnd bynt ym lincks an vnd stoeß ym na
der vnder bloeß
bystu bedank
so slach eyme swynde na der hant.
das stuck ist eyme icklichem neyt bekant