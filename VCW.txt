hie ist des strickers mere, got buz uns unser swere.
als werlich daz war ist
daz unser herre jhesus crist
war got und war mensche ist
an allen valschen list,
also war muez ouch daz sin immer
daz kein kristen mensche nimmer
zu der helle geteilet wirt,
nur der kristenliche werk und gelouben verbirt.
der unkristenlichen tut,
der hat niht christenlichen mut,
dem sol immer geschehen we.
war umb bekart er sich niht e.
do man im sagt und las
daz der grimme teufel so ubel was?
iz sint alle toren und affen
die daz sprechen, daz bose hab in got geschaffen.
got nie kein ubel getet.
hetten si christenlichen gelebt,
so wer in cristenlichen beschert
gotes lichnam und het si ernert.
swer zu cristus wil uf gan,
der muz cristen gelouben mit werken han.