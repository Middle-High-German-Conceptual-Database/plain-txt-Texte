vorrede
sid dis buoch ein ende hat,
so wil ich ouch ein torentat
in dis buoch schriben,
ob ich nu möcht beliben
an hinderred um dis sach,
das ich ouch bischaft mach
und doch nit witzen darzuo han.
es dunkt mich ouch selbs torlich getan.
doch mag ich es nit underwegen lan.
min narrenwort muos ich hierin han
und wil es schriben hiein,
sölt joch ich iemer ein tore sin.
doch wem es nit gevalle wol,
dem rat ich, das er sol
underwegen lassen sin lesen
und sol mich ouch lassen gnesen.
also heb ich es an,
es si joch wol ald übel getan.