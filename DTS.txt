ich chom gegangen eine
zu einem holen steine,
dar uz vloz ein brunne kalt.
ich hete die trophen wol gezalt
alle wol besunder.
ez douht mich ein michel wunder
was do gelochert het den stein,
und vloz idoch niht in ein:
ez chom von siner emzicheit.
swer mit stete ist bereit
einem edelem wibe
mit mut und mit libe,
deheines dienstes duncke in ze vil.
er wirbet allez daz er wil,
der stet ist an allen dingen:
dem mag niht misselingen.
si hat mir erzeiget daz,
ich minne si immer deste baz.