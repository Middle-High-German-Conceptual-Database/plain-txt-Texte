het is gûde nouwe mâre
dat dî vogele openbâre
singen dâ men blûmen sît.
tût den tîden in den jâre
stûnde't dat men blîde wâre:
leider des ne bin ich nît.
mîn dumbe herte mich verrît,
dat ich mût unsachte ende swâre
dougen leit dat mich geschît.
dî scôneste ende dî beste vrouwe
tuschen roden ende der souwen
gaf mich blîtscap hî bevoren.
dat is mich komen al te rouwen:
dore dumpheit, nîwet van untrouwen,
dat ich here hulde hebbe verloren
dî ich ter bester hadde erkoren
ofte in der werelt îman scouwe.
noch dan vorchte ich heren toren.
al te hôge gerende minne
brachte mich al ût den sinne.
dû ich here ougen ende munt
sach sô wale stân ende here kinne,
dû wart mich dat herte binnen
van sô sûter dumpheit wunt,
dat mich wîsheit wart unkunt.
de bin ich wale worden inne
bit scaden sint te maneger stunt.
dat quâde wort het sî verwâten
dat ich nîne kunde lâten,
dû mich bedrouch mîn dumbe wân.
der ich was gerende ûter mâten,
ich bat here in der caritâten
dat sî mich mûste al umbevân.
sô vele ne hadde ich nît gedân
dat si ein wênech ûter strâten
dore mich te unrechte wolde stân.
< ich bin blîde, sint dî dage
lîchten ende werden lanc,>
sprac ein vrouwe al sunder clage
vrîlîke ende âne al gedwanc.
< des segge ich mînen gelucke danc
dat ich ein sulic herte drage
dat ich dore negeinen bôsen cranc
ane mîner blîtscap nîne verzage.>
mich hadde wîlen te einen stunden
wale gedînet ouch ein man,
sô dat ich heme vele gûdes unde;
des ich heme nû nîwet an,
sint dat hê den mût gewan
dat er eischen mich begunde
dat ich heme bat entseggen kan
dan hêt ane mich gewerven kunde.
het quam van dumbes herten râde,
het is te dumpheit ouch ergân.
ich warnde heme es al te spâde
dat er hedde ane mich misdân.
wî mochte ich dat in gûde verstân
dat hê mich dorperlîke bâde
dat ich heme mûste al umbevân?
het sal ich heme noch ergân te quâde.
ich wânde dat er hovesch wâre:
des was ich heme van herten holt.
dat segge ich ûch al openbâre:
des is er van mich âne scolt.
des drage ich mich ein gût gedolt:
mich is sîn scade vele unmâre.
hê îsch mich al te rîken solt:
des ich vele wale van heme entbâre.
hê îsch mich al te lôse minne,
dî ne vant er ane mich nît.
dat quam van sînen cranken sinne,
want et heme sîn dumpheit rît.
wat of heme scade dâr ave geschît?
des brenge ich heme vele wale in inne
dat hê sîn spil te unrechte ersît
dê't breket êre hê't gewinne.
wê mich scade ane mîner vrouwen,
deme wunsche ich des dorres rîses
dâ dî dîve ane nemen ende.
wê mîn scône ane here bit trouwen,
deme wunsche ich des paradîses
ende valde heme mîne hende.
vrâge îman wê sî sî,
dê kenne sî dâ bî:
het is dî wale gedâne.
genâde, vrouwe, mich.
der sunnen an ich dich,
sô schîne mich der mâne.
wî min nôt gevûger wâre,
sô gewunne ich lîf nâ leide
ende blîtscap manechfalde,
want ich weit vele lîve mâre:
blûmen springen ane der heiden,
vogele singen in den walde.
dâ wîlen lach der snê,
dâ steit nû grûne clê,
bedouwet ane den morgen.
wê wele dê vrouwe sich:
nîman ne nôde's mich,
ich bin unledech sorgen.
tristrant mûste âne sînen danc
stâde sîn der koninginnen,
want poisîn heme dârtû dwanc
mêre dan dî cracht der minnen.
des sal mich dî gûde danc
weten dat ich nîne gedranc
sulic pîment ende ich sî minne
bat dan hê, ende mach dat sîn.
wale gedâne, valsches âne,
lât mich wesen dîn
ende wis dû mîn. sint dî sunne heren lîchten schîn
tût den alden hevet geneiget
ende dî cleine vogelîn
heres sanges sîn gesweiget,
trûrech is dat herte mîn,
want et wele nû winter sîn,
dê uns sîne cracht erzeiget
ane den blûmen, dî men sît
lîchter varwe erblîken garwe;
dâ van mich geschît
leit ende lîves nît.
in den tîden van den jâre
dat dî dage werden lanc
ende dat weder weder clâre,
sô ernouwen openbâre
merelâre heren sanc,
dî uns brengen lîve mâre.
gode mach her's weten danc
dê hevet rechte minne
sunder rouwe ende âne wanc.
dî mich drumbe willen nîden
dat mich lîves ît geschît,
dat mach ich vele sachte lîden
noch mîne blîtscap nîwet mîden,
ende ne wille drumbe nît
nâ gevolgen den unblîden,
sint dat sî mich gerne sît
dî mich dore rechte minne
lange pîne dougen lît.
ich bin blîde dore here êre
dî mich hevet dat gedân
dat ich van den rouwen kêre,
dê mich wîlen irde sêre.
dat is mich nû alsô ergân:
ich bin rîke ende grôte hêre,
sint ich mûste al umbevân
dî mich gaf rechte minne
sunder wîc ende âne wân.
< dê blîtscap sunder rouwe entfeit
bit êren, hê is rîke.
dat herte dâ der rouwe in steit,
dat levet jâmerlîke.
hê is edele ende vrût:
wê bit êren kan gemêren
sîne blîtscap, dat is gût.>
dî scône dî mich singen dût,
sî sal mich spreken lêren
dâr ave dat ich mînen mût
nît wale ne kan gekêren
sî is edele ende vrût:
wê bit êren kan gemêren
here blîtscap, dat is gût.
in den tîden dat dî rôsen
tounen manech scône blat,
sô vlûket men den blîdelôsen
dî wrûgere sîn ane maneger stat,
want sî der minnen sîn gehat
ende den minneren gerne nôsen.
van den bôsen mûte got uns lôsen!
men darf den bôsen nîwet vlûken:
hen wirt dicke unsachte wê,
want sî warden ende lûken
alse dê sprenket in den snê.
des sîn sî vele dî mêre gevê.
doch ne darf es nîman rûken,
want sî sûken peren up den bûken.
dî werelt is der lichtecheide
al te rûmelîke balt.
harte cranc is here geleide,
dat der minnen dût gewalt.
dî lôsheit dî men wîlen scalt,
dî is versûnet over al.
bôse seden werden alt,
dat uns lange weren sal.
des bin ich getrôst dî mêre
dat dî nîdegen mich nîden.
nît ende alle bôse lêre
mûte hen dat herte snîden
dat sî sterven des dî êre.
ich wille leven bit den blîden,
dî here tît in blîden lîden.
ich ne wille dore here nîden
mîne blîtscap nîwet mîden.
dû men der rehter minnen plach,
dû plach men ouch der êren.
nû mach men beide nacht ende dach
dî bôse seden lêren.
wê dit nû sît ende dat dû sach,
owê wat dê nû clagen mach!
undoget wele sich mêren,
doget sich verkêren.
dî man dî sîn nû nîwet vrût
dat sî dî vrouwen schelden.
ouch sîn dâr integen gût
dat sî't hen wale gelden.
sô wê dat schildet, dê misdût
dâ hê sich bî generen mût.
dî prûven selve melden,
dîgedîen selden.
sô wê der minnen is sô vrût
dat hê der minnen dînen kan,
ende hê dore minne pîne dût,
dê is ein vele minnesâlech man.
van minnen komet alles gût,
dî minne maket reinen mût,
wat solde ich âne minne dan?
dî scône minne ich âne wanc
ich weit wale here minne is clâr.
of mîne minne ît velsche ein cranc,
sô ne wirt ouch nimmer minne wâr.
ich segge here mîner minnen danc,
bî here minnen steit mîn sanc.
hê is dump deme minne dunket swâr.
men segget vorwâr nû manech jâr,
dî wît dî haten grâwe hâr.
dat is mich swâr
ende is here misprîs
dî lîver hebben heren amîs
dump dan wîs.
des mêre noch min dat ich grâ bin,
ich hate ane wîven cranken sin,
dî nouwe tin
nemen vore alt golt.
sî gîn sî sîn den jungen holt
dore ungedolt.
in den aprillen sô dî blûmen springen,
sô louven dî linden ende grûnen dî bûken,
sô heven bit willen dî vogele here singen,
sint sî minne vinden al dâ sî sî sûken
ane heren genôt, want here blîtscap is grôt
der mich nîne verdrôt, want sî swegen al den winter stille.
dû si ane den rîsen dî blûmen gesâgen
bî den bladen springen, dû wâren sî rîke
here manechfalder wîsen der sî wîlen plâgen.
sî hûven here singen lûde ende vrôlîke,
nedere ende hô. mîn mût steit ouch alsô
dat ich wille wesen vrô. recht is dat ich mîn gelucke prîse.
mochte ich erwerven mîner vrouwen hulde!
kunde ich dî gesûken alse here wale getâme
ich sal noch verderven al dore mîne sculde,
sî ne wolde gerûken dat sî van mich nâme
bûte âne dôt up genâde ende dore nôt,
want et got nîne gebôt dat negein man gerne solde sterven.
got here sende te mûde
dat sî et meine te gûde,
want ich vele gerne behûde
dat ich here ît spreke leide
ende immer van here gescheide.
mich binden vaste dî eide,
minne ende trouwe dî beide:
des vorchte ich dî gûde alse dat kint dût dî rûde.
sî is sô gût ende ouch sô scône,
dî ich nû lange hebbe gelovet,
solde ich te rôme dragen crône,
ich gesatte se up here hôvet.
manech sprâke< sît hê dovet>.
geve got, dat sî mich lône,
want ich dâde ich weit wale wî,
levet sî lî:
sô is sî dâ ende ich bin hî.
sî dede mich, dû sî mich's unde,
vele te lîve ende ouch te gûde,
dat ich noch te maneger stunden
singe alsô mich's wirt te mûde.
alsô wale bedrîgen kunde
alse der hase dût den wint,
sô ne gesorge ich nimmer sint
umbe mînes anen dochterkint.
gerne hedde ich bit here gemeine
dûsent marke wâr ich wolde
ende ein scrîn vol edeler steine,
wale geworcht van rôden golde,
dan ich van here wesen solde
verre sîc ende arm ende eine.
des sal sî sîn vele gewis
ende vele wale gedenken dis
dat dat dî wârheit ane mich is.
het dûn dî vogele wale schîn
dat sî dî boume sîn geblût.
here sanc dê maket mich den mût sô gût
dat ich bin vrô noch rouwech nîne kan sîn.
got êre sî dî mich dat dût
alsô verre al over rîn,
dat mich dî sorgen sîn gebût
al dâ mîn lîf sich verellenden mût.
het hebben dî kalde nechte gedân
dat dî louvere ane der linde
winterlîke vale stân.
der minne hadde ich gûden wân
ende weit es nû ein lîve ende:
dat't mich ten besten sal ergân
dâ ich dî minne gûde vinde
ende ich mich here al underwinde.
dî noch nîne sîn verwunnen
van minnen alsô ich nû bin,
dî ne mogen noch ne kunnen
nît wale gemerken mînen sin.
ich hebbe minne al dâ begunnen
dâ mîne minne schînet min
dan der mâne bî der sunnen.
dî tît is erclâret wale,
des ne is îdoch dî werelt nît,
want sî drûve is ende vale,
dê te rechte sî besît.
dî here volgen dî ergîn
dat sî bôse î lanc sô mêre,
want sî der minnen ave tîn
dî here dînden wîlen êre.
sô wê den vrouwen settet hûde,
dê dût dat ovele dicke steit.
vele manech man dê dreget dî rûde
dâ hê sich selven mede sleit.
sô wê ten bôsen seden veit,
dê geit vele dicke unvrô bit irren mûde.
des ne pleget nît der wîse ende vrûde.
alse dî vogele blîdelîke
singende den somer entfân
ende der walt is louves rîke
ende dî blûmen scône stân,
sô is der winter al vergân.
recht ist dat ich dare wîke
dâ mîn herte stâdelîke
van minnen î was underdân.
der scône somer geit uns ane,
des is vele manech vogel blîde,
want sî vrouwen sich te strîde
den scônen tît vele wale te enfâne.
recht is jârlanc dat der hare
wenke den vele sûten winden:
ich bin worden wale geware
nouwes louves ane der linden.
dî minne bidde ich ende mane,
dî mich hevet verwunnen al,
dat sî dî scône dâr tû spane
dat sî mêre mîn geval.
want geschît mich alse den swanen
dê singet alse'r sterven sal,
sî verlûset te vele dâr ane.
dî minne dî dwanc salomône,
dê was der aller wîste man
dê î gedrûch koninges crône.
wî mochte ich mich erweren dan
sî ne dwunge ouch mich geweldechlîke,
sint dat sî suliken man verwan
dê was sô wîse ende ouch sô rîke?
den solt hebbe ich van here te lône.
scône wort bit sûten sange
trôsten dicke swâren mût.
dî mach men gerne halden lange,
want sî sîn uns altôs gût.
ich singe bit vele drûven mûde
dore dî scône ende dî gûde.
up heren trôst ich wîlen sanc:
sî hevet mich mistrôst, des is te lanc.
here stûnde bat dat sî mich trôste
dan ich dore sî gelâge dôt,
want sî mich wîlen êre erlôste
ût maneger angestlîker nôt.
alse sî't gebûtet, ich bin here dôde,
mâre îdoch sô sterve ich nôde.
hebbe ich ane here noch gûden trôst,
ich sal van allen sorgen sîn erlôst.
ich levede êre te ungemake
seven jâr êre ich ît sprâke
weder heren wille einech wort.
dat hevet sî vele wale gehôrt
ende wele doch dat ich clage mêre:
noch is dî minne alse sî was wîlen êre.
dî dâ hôren mînen sanc,
ich wille dat sî mich's weten danc
stâdelîke ende âne wanc.
dî î geminden ofte noch minnen,
dî sîn blîde in mangen sinnen.
des dî dumbe nîne beginnen,
want sî dî minne nîne dwanc
noch here herte ne rachte binnen.
wê wale gedînen ende erbeiden mach,
deme ergeit et wale te spûde.
dâr ane gedachte ich mangen dach.
got weit, sint ich sî aller êrest gesach,
ich dînde here bit suliken mûde
dat ich twîvels nîne geplach.
lônet mich's dî gûde,
wir twe bedrigen unse hûde.
wâre ich unblîde sint't mich alsô steit,
dat wâre unrecht ende wunder,
want al mîn leit te lîve ergeit.
dî minne is dî mîn herte al umbeveit.
dâ ne is negeine dumpheit under,
mâre blîtscap dî den rouwe sleit.
des bin ich dî gesunder:
rouwe is mich î lanc unkunder.