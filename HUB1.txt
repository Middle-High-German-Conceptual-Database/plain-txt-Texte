ein salbenn von letzeltenn
nym ein gutenn letzeltenn vnd
schneyd denn jn dunne snyten als ein pfeffer brot und sewd jn
ab mit wein vnd reyb es durch ein tuch als einenn pfeffer
vnd nym dar vnter tzymeryntenn und yngwer als vil du wilt vnd
welle es jn eyner pfannenn vnd gewß denn jn die salbenn
schussell vnd thue einen zucker darann vnd gibs hin von einer salsen
wiltu machenn ein salsenn von aschlach so
stoß die mit salcz vnd meng jn mit weyn ader mit essig vnd
truck es auß die sals ist gut zu ryndrenn brotenn ein sals von weynperen
nym weynperr vnd salsa vnd knoblauch
haubt vnd petersilienn vnd stoß das durch ein anderr vnd
trucke das saff dar auß vnd gibs hin ein andre salsenn
wiltu machen ein gut maysch salßenn so nym
peterlein vnd pfefferkraut vnd salbey vnd bisempleterr als vil du
wilt vnd hack das kleyn durch ein anderr vnd vahe den tawe des
morgens frue jn ein tuch vnd leg das kraut dor ein vnd setz es
denn an die sunnen so verleust es den taw vnd laß es denne
truckenn werden als ein stupp vnd mach es danne jn ein plater vnd
wennn du wilt jn dem jar so netz es mit weyn ader mit essig als
ein ander salsen gehalbirt opfel von vier varbenn
nym ein gerurte eyer von vierley
varben vnd schneyd einen apffel in vier teyl denn keren vnd die
schelff die vmb den keren ist vnd full doreyn yetwederr varb
einer vnd steck sie dann an spiß vnd zeuch sie danne durch ein
dunnen starcken tayg vnd schneyd es dann auff wie es ader wenn
das gepachen ist vnd strew es wol mit zuckerr vnd versaltz nit
man trinck sust zu vil dar auff ein essenn von gebratenn erbeyßen
nym gesottenn arbeyß vnd
schlah sie durch ein sib vnd slah vil eyr dortzu als vil der
arbeyß sein vnd sewd si jn putteren vnd steck sie an einenn
spiß vnd prat sie wol vnd beslah sie mit eyrenn vnd mit krawt
vnd gib sie hin und versaltz es nicht von einem gutenn muß
wiltu machenn ein gut muß von rumanus
so thue jn eynenn hafenn xx ayertotteren vnd zu schlah die
vnd schut sie in denn hayssenn weyn vnd rur es pyß es
gar gesied vnd thue es auff ein schussel vnd see ein zuckerr
darauff vnd versaltz es nicht wann ich hab nit vil weins jm
kelerr ein essenn von gebraten muß von vischen
wiltu machen ein gebratenn muß von vischenn so njim perrvisch gepaist jn essig
vnd wirff die jn ein mandel milch mit rejißmel wol gemengt vnd
thue ein wintzig smaltz dorann das wellig seji vnd versaltz sein
nicht ein essenn von kreppflein
wiltu machen kreppfflein so nym keß
vnd misch den mit ayerenn vnd schneyd gesotenn speck dartzu vnd
mach eynenn darbenn tayg vnd full denn keß dor ein vnd pack es
jn putteren ader jn schmaltz versaltz nit ein essenn von einem reh haubt
wiltu machenn ein reh haubt so
soltu es vor sengenn vnd danne syedenn vntz es erfellet vnd sol
die payn dar auß thunn vnd sol die ebenn tzwey fullenn mit demm
hyrn vnd man sol das hirn mit hertenn keren hacken vnd mit
weynperen vnd mit wurtzenn vnd mach dartzu vier pleter von eyrenn
vnd ein gut geheck von fleysch vnd leg das jn die pleter vnd sol
die pleter vmb die pein schlahen das es do mit gefullet werd vnd
richt es ann vnd versaltz nit von einem gestrick von keß machenn
nym murbenn keß vnd
semelen vnd reyb das vnttereinander vnd nym kese dann semelen vnd
leg es auff ein pret vnd well es mit ayrenn das es jcht zu starck
werd vnd mach dar auß zoel die nicht zu groß werdenn vnd sneyd
ii die nicht zu kleyn vnd nym ein morßerr vnd thue ein schmaltz
dar ein vnd setz es zu demm fewerr vnd laß es hayß werdenn vnd
leg die zollen dar ein vnd nym ayr als vil du wilt vnd zuckerr
vnd weinper vnd wurtz es wol vnd zeuch es danne nit mer dynn vmb
danne zwir vnd thue es von demm fewer vnd das es nicht zu kalt
werd es verdirbt anders galreit von vischenn
wiltu machen ein galreit von vischenn von
einem hecht so sewd denn hecht gar schon vnd laß im das prat da
vonn vnd nym dann honig vnd setz es auff ein kolenn vnd laß das
siedenn vnd nym des hechtes prat vnd pfefferr vnd zucker genvg
vnd thue das durch ein anderr weder zu dunn noch zw dick das es
sich giessenn lasß als ein latwerge auff ein schussell ynd
versaltz es nicht ein essenn von gestrickem pachen mache also
wiltu machen gestrickes pachens von einem tayg so mach in hert als ein
haydenisch pachenn vnd mach auch pleterr sein heydenische
pleterr vnd sneyd ein snyten die sinibel sein dann ein
vinger vnd nym ein schmaltz in ein pfannen oder in ein
morßerr vnd setz jn das er hayß vnd wellig werd vnd nym ein
kochloffoll ader ein holtzlein do mit raich an die pleterr
vnd leg ye eins hin vnd vber leg das anderr vnd wirffd an
demm holtz in die pfanen vnd las es packenn vnd ker es vmb
jn demm morßerr vnd mach dann ein gut suppenn dartzu von
honig vnd von gutem gewurtz vnd thue darzu ein wenig weyn
essig das es durch honig pitzel vnd strew darein ein wenig
weinperr vnd gewß die suppenn auff das pachenn vnd richt
das an vnd versaltz nit ein essenn von einer gefultenn leberen
wiltu machenn ein gefulte leberen von einem kalbe so nym die leberr vnd hack die
kleyn vnd wurtz die wol vnd nym danne ein hewrigen speck vnd
weinper vnd leg das netz fur dich vnd bestreich es wol mit
totterr vnd nym danne die leberr vnd slahe
das netz darvber vnd verspeyl das wol mit kleynen spenlein vnd
leg sie dann auff ein rost vnd laß sie braten vnd beslah sie
halb mit totteren die rot sein vnd darnach mit grunem petterlein
vnd versaltz es nicht ein morßer kuchen mach also
schneid die semein wurfflecht vnd
klopff eyr klein vnd thw danne die semelen dar vntter vnd schneid
dann darvntter mustat vnd ander gestupp vnd mach es gel vnd slah
das vntter junge pratne huner vnd thw dann smaltz jn einen
heissenn morßer vnd setz jn auff ein glut vnd dann die full dar
vntter vnd laß es kul pachenn vnd rieht es ann aber ein morser kuchen
zu reib semelen vnd slah eyer darvnter vnd thw ein smaltz jn ein morßerr
vnd schneid iii mustat darvntterr vnd setz jn auff ein glut vnd geus es
dann darein vnd laß pachenn vnd schneid es danne zu scheibenn vnd gib es
hin aber ein essenn von huner mus
item wiltu machenn ein essenn von
gestossemm huner mus als von einem kalpfleisch so nym ein
kelbrems pretlein das nicht new geslagen sej das dennoch wol
schmeckt vnd sewd das wol vnd stoß das jn eim morßer vnd ein
wenig semel darvntterr vnd slah es dann durch mit wein vnd mit
der prw als ein ander mus vnd well es mit eyeren vnd mit stupp von einem geißlitz
item wiltu machenn geißlitz von kelberr
fussenn so verseud sie wol jn wein und wenne sie gesotenn sein so
thw sie auß derr prwe vnd stoß sie klein jn einem morßer vnd
seig sie mit der prw durch ein tuch vnd thw dar ein gut wurtz vnd
honig vnd laß es siedenn vnd feym es schone vnd gews es dann
auff ein klein spen vnd laß es sten piß es hert werd vnd thw es
den vber den hert vnd thw es danne pald her wider abe vnd slach
es auff ein panck so schneidestu sie wie du wilt ein gemacht nuß
wiltu machenn ein gemacht nuß so nym die nuß
acht tag vor subendenn vnd nym einen pfrymen vnd stich jn
ygkliche nuß funff locher vnd laß sie ligen jn wasser acht tag
vnd schel sie danne jn wein vnd sewd sie dann ein wenig vnd laß
sie dann ein tag rwenn vnd sewd sie dann in honig vnd thw sie
danne her wider auß vnd besteck sie danne mit negelein vnd mit
ymber vnd mit zymetrindenn vnd nym danne ein sawber honig vnd
laß das siedenn vnd machs auch mit gutemm jngwer gestupp vnd leg
dan die nuß dar ein vnd thw sie dann jn ein veßlein ader jn ein
verglastenn hafenn ein essenn von gemachtem kraut
item wiltu machen ein gemacht
krawt so sewd ein weis haubt vnd nym zwey teil honigs die selben
prw mach durch ein ander mit wein vnd thw dar ein das krawt vnd
des weinst thu genug darein vnd leg dann das gesotenn kraut
dorein vnd gib es kalt ein essenn von einer gefultenn leberen
wiltu machenn ein gefulte leberen von einem kalbe so nym die leberr vnd hack die
kleyn vnd wurtz die wol vnd nym danne ein hewrigen speck vnd
weinper vnd leg das netz fur dich vnd bestreich es wol mit
totterr vnd nym danne die leberr vnd slahe
das netz darvber vnd verspeyl das wol mit kleynen spenlein vnd
leg sie dann auff ein rost vnd laß sie braten vnd beslah sie
halb mit totteren die rot sein vnd darnach mit grunem petterlein
vnd versaltz es nicht ein essenn von krebßenn ein rendel
so seud die krebs schonn vnd
nym die hels vnd die schere vnd leg die besunder dornoch stoß
die schalenn gar klein vnd streich sie durch ein tuch mit einer
geribenn semel vnd mit ein wenig essigs vnd welle es ab mit einem
letzeltenn das es dick werd vnd wurtz es wol vnd laß bey seiner
eigen varb do mit leg die scher vnd die hels eyn vnd laß sie
auß derr prwe reckenn vnd versaltz nit eynenn pratenn von krebßenn
so schel die krebs als roh dornoch
vnd du jr machen wilt vnd nym das pret fur dich vnd hack das
kleyn vnd rein dorvnterr rohe eyr als vil dich gut dunckt vnd
sihe dartzu das es nicht zu feucht werd das du es zu einem
silberr pratenn machest vnd wurtz es wol mit stup vnd mit
saffrann do mit leg es in ein prwe die gemacht sei vonn weyn vnd
von essig vnd laß das siedenn vntz dich sein benugt do mit stoß
eynen kleynenn spyß vnd leg jn zu eynemm fewr vnd beslah jn mit
ayren auff demm viertayl vnd das ander teil mit totteren vnd das
dritt mit gruenenn eyren von petterlein vnd das vierteil mit
gelbenn eyrenn vnd rich das an ein essenn von einem kuchenn wiltu machenn ein gutenn mayschenn
kuchenn zu einer herrenn schussel so nym auff zehenn ayr vnd zu
slah die wol vnd nym darzu petterlein vnd rur das vntter
einander vnd setz einenn morßer auff kolenn vnd thue dar ein
einen loffell vol schmaltz vnd las es heyß werdenn vnd gewß die
ayr dorann vnd laß sie kwl packenn vnd richt es also gantz auff
ein schussel ein essenn in demm mejien
wiltu machenn ein essenn jn demm mejien
das heyst ein gespot so njim ein fljiessendenn keß auff ein
hoffschussell vnd schneyd denn jn dun schnjiten vnd njim darzw
sechs ejier vnd slah es auff den keße vnd njim auch maysche
puttern jn ein pfanen vnd thu denn keße mit denn ejieren vber
das fewrr vnd zeuch es vnterr mitten mit einem loffell vnntz
es schlecht werd vnd richt es dann ann vnd versaltz nit ein essenn von einem rehmuß
nym ein letzeltlein als vil du wilt
vnd brenne in auff kolenn als pffeffer brot vnd seud jn jn weyn
als dick du magst vnd streich es durch ein tuch vnd mach es denn
je denn rauchswaiß vnd laß es sidenn auff kolenn je we du
wildt vnd tu ein honig dor ein vnd wurrtz es wol ab vnd ob es zu
dunne werd so thu jm ein hilff mit getriebenn prot vnd smeltz es
danne vnd versaltz es nicht ein essenn von pastedenn von vischenn
so schup die visch schonn
vnd zeuch jn ab die hewt vnd hack sie zu kleynenn stuckenn vnd
hack peterlein ader salbej dar vnter vnd thu dartzu pfeffer vnd
yngwer vnd saffran vnd temper es alles mit weyn vnd mach einenn
dunnenn teigk vnd mach das vmb vnd vmb zu thu die visch dor ein
vnd geuß denn wein darauff vnd deck es mit einem dun nenn tayg
vnd vermach es vmb vnd vmb gantz vnd prich obenn ein loch dor ein
vnd laß es pachenn von gebratner milch
wiltu machenn ein gebratenn milch die do
nicht vast durch komenn seji vnd die angelegt hab am hafenn vnd
slah das sust her auß auff ein wejiß tuch dor jnne bewint sie
vnd beschwer sie vast von erst vnd darnach la sie ligen vonn demm
morgenn pyß hin zu nacht vnd sewd sie denn vnd bespreng sie mit
saltz vnd leg sie auff einenn hultzenn rost vnd laß sie wol
rosten vnd wirff ein wenig pfefferr darauff vnd betreuff sie mit
smaltz oder mit putteren ob es flejisch tag sein vnd gib dar
zu essenn ein essenn von einer bratenn genß
stoß ein ganss an einen spiß
vnd nym vier eyer hert gesotenn vnd nym dartzu ein brosemm brots
das schon sey vnd eynenn mandel darzu vnd ein wenig pfeffers vnd
saffrans vnd drey gesotenn huner leberen vnd stoß alles zu
sammen mit essig vnd mit huner pirn zu massenn sawerr vnd schel
zwiuel vnd sewd sie danne vnd thue sie jn denn hafenn vnd thue
darzu smaltz ader wasserr vnd la sie syedenn das sie waych
werdenn vnd nym danne sawer oppfel vnd schneid die kern darauß
vnd wennn die zwiuel sind gesoten so wurff die oppfel darzu das
es waych beleyb vnd thue denne das gemalenn vnd die opffel vnd
die zwiuel als jn ein pfannenn vnd als die gans gepratenn ist so
zu leg sie jn ein schons vass vnd lege das gemecht darauff vnd
gib das hin vnd versalcz nicht ein essenn von kunigs hunerr
nym gebratenn hunerr junge vnd
hack die zu klein stuck lein vnd nym frische ayer vnd misch
die mit gestossemm yngwer vnd gewß das jn eynenn vestenn
morßer der hayß sey vnd thu darzu saffrann vnd saltz es
zu massenn vnd thue sie zu demm fewr vnd laß sie pachenn
mit wenig smaltz vnd gib sie hin das heissenn konigs hunerr ein essenn von gens kroeß
nym ein gans die nicht zu alt sey vnd
nym da von das kroes vnd die flugel vnd die diech vnd stecks jn
einen hafenn der eng sey vnd gewß wasser dar auff vnd setz auff
einenn dryfuß der vnden offenn sey vnd bedeck denn hafenn das
der smack icht auß gee vnd sewd das kroeß besunder vnd saltz
die ganß vnd sewd sie jn demm prod vntz sie trucken sey vnd nym
danne ein suesse mulch vnd vj ayer totterr vnd saffrann vnd gewß
die matery in die gans vnd laß sie err wallenn ein gebraten milch von mandelkeren
nym frisch mandelkeren vnd
waych die vnd hirs greus vnd gesotenn eyer vnd ein wenig schons
brots vnd knyet das alles zu sammen so du dickst magst vnd
gewß es jn ein pfannenn vnd laß es siedenn piß das es dick
werde vnd mach es gayl vnd vaist mit putteren vnd laß es dannen
kulenn vnd stoß es danne an ein spieß vnd laß es pratenn vnd
beslah es mit ayerenn vnd gib es fur gepratenn milch ein essen von einem fladenn von vischenn
nym welcherley sie
sind vnd nym ein dicke mandelmilch wol gemengt mit reyß
mele vnd thu dar an ein apfel ader zwenn vnd ein wenig
wurtz vnd gepreyt auf ein plat vnd ein taygk gemacht vnd
scheuß es jn einen ofen vnd laß es packen versaltz nicht ein essenn von morchenn vmb weyhenachtenn
nym ein taygk auß
weyssemm brot vnd ein wenig melbs vnd slah eyer darann vnd mach
zwenn knebel vnd wirffs jn denn taygk vnd zeuch sie darjnnenn vmb
vnd legs jn ein smaltz das nicht zu heyß sey vnd wenne es ein
we nig gepach so nym es her wider auß vnd sneyd es do mitten
auff dem knebel von ein anderr vnd full es danne mit ein
gerurtenn eyeren weyß ader rot ader grunn oder mit gepratenn
opfelnn jn honig vnd nym danne einenn lindenn starckenn tayg vnd
zeuch es dar durch vnd leg es jn ein smaltz das nicht zu heyß
sey will es vmb kerenn so mach ein gelbes blat vnd setz
die morchenn darein vnd laß sie pachenn vnd richt sie ann vnd
versaltz nit von essenn eins kuchenn an einem spiß
wiltu machenn einenn
kuchenn an ejinem spiß von hajidenischemm tajig so berajit jn
wol von zwayerleji ader drejierleji varbe vnd leg sie nebenn ein
anderr nach der leng das ye eins das anderr nicht rure vnd
besneid danne den einenn tejil mit einem messer an ejinem ort
vond wint das vmb einenn hultzenn spjiß vnd beslah es mit ejir
totteren an denn ortenn so beleibt er dir gantz und prat jn nicht
zu hajiß ein essenn von gefultenn eyerenn
nym acht eyer vnd slah sie an
der spitz auff vnd thu ein wenig smaltz jn ein pfannenn vnd gewß
die eyr dor ein vnd laß es pachenn vntz es sein genug hab
jn nenn vnd aussenn do mit slah es auff ein panck vnd hack
doruntter gut wurtz vnd schneyd es zu scheybenn vnd richt es ann
versatz nit ein essenn von regel piren
schneyd die pirn auff das allerr
dunst so du magst vnd schneyd sie nach der leng entzway vnd nym
sie danne auß so du pest mugst das sie holl werdenn vnd mach ein
grune full von weinperen vnd von eyrn vnd von gewurtz vnd das
die eyr vor geswayst sein jn der pfannen vnd pach darauß als
das vorgenant essenn vnd richt es ann vnd versaltz es
nit ein essenn von kolreys
wiltu machenn ein kolreys gepachen so
mach eyren dünne pleterr vnd schneyd die kleyn vnd wirff die jn
ein suesse milch vnd nym danne semel brot vnd schneyd das
wurfflet darann vnd meng es mit eyer tottern vnd sewd es wol vnd
thue ein smaltz darann vnd versaltz nit ein anders von kolrejiß
wiltu machen ein kolrejiß gepachen von
einem dunnenn kuchenn von ejiren so sneyd denn wurfflet vnd
snejid als vil brots darzu wurfflet und meng es wol mit ejir
tottern vnd laß es siedenn wol vnd gib das hin ein essenn von dreyen bleteren
wiltu machen ein hubsches essenn
von eyrenn so mach drew bleter eins grunn das ander rot das drit
weiß vnd nym danne eins wiltprets als du bests magst das gesoten
sey vnd wol gewurtzt mit weynperen vnd das brait als dick es ist
do mit wint sie vmb ein ander als einenn briff jglichs besunder
vnd mach darzu eynen taygk do du sie jnnenn betzihest vnd pach es
jn smaltz versaltz es nicht von milch kuchenn
wiltu milch kuchenn machenn so schneid die
kleyn vnd wirff sie jn einenn straubenn tayg der nicht zu dünnen
sey vnd wurrtz es mit saffrann vnd stupp vnd pack es jn
smaltz vnd richt es ann vnd versaltz nit vonn einemm gestrecten pachenn
wiltu machen ein gestroczteten
pachenn so mach einenn tayg von eytel eyrenn als die kuchlein von
melb vnd wurtz jn gar wol vnd mach jn gar wol gel vnd war
dich gantzer helmm jn den tayg das sie naß werdenn vnd nym sie
dann herauß vnd pach sie jn einemm smaltz vnd gib es hin ein essenn von einem kuchenn von eyrenn
wiltu machenn ein
gutenn kuchenn von eyrenn zu einerr herren schussell so nym eyer
wie vil du wilt vnd zu slah die wol vnd schneyd semel wurfflet
dar vnterr die dunn sein gesnitenn vnd thu dar vnterr ein wenig
weinperr vnd nym ein smaltz jn einer pfannenn das genug sey als zu
andern kuchenn vnd gewß danne die eyer dar ein vnd las es
pachenn vntz es sein genug hab jnnenn vnd aussenn do mit slah es
auff ein panck vnd hack darr vntterr gut gewurtz vnd schneyd es
zu scheybenn vnd rieht das ann ein essenn von gepackemm heist pffifferling
wiltu machen ein guts
gepachens heyst pfifferling so mach einenn tayl als zu
haydenischenn pachenn als du einenn urhaw machenn wollest
verstestu sein nicht so mach dar aus klein pleter als die
pfifferling eins mer danne des anderen mynner vnd wanne du der
pleter gemacht hast so wart das sie dick sein vnd an den ortenn
nicht zu dunn sein vnd thue sie in ein pfannenn mit smaltz vnd
pach sie dar jnnenn vnd vbersturtz die pleter zu ein ander auff
einer hant als ein krapfen vnd sturtz sie dann zu samenn mit denn
zipfelen so hastu zwir gesturtzt vnd wirff es in die pfannenn vnd
las pachen ein krapffenn item wiltu machenn ein grossenn krapffen so mach
ein teig von eytel eyren mit ein wenig wassers vnd das dunn
werd mit ein wenig melbs vnd geus denn taig mit dem plat in ein
pfannenn do ein smaltz jnnenn sej als ein haselnus vnd las es
pachenn das es vntenn ros sej vnd obenn feucht vnd nym es danne
her aus als ander krapffenn mit weinper vnd wenn sie gemacht
werdenn so pach sie in einemm fewr jn einer pfannenn das wellig
smaltz dorjnnen sej als ander krapfenn ein essenn von eyren
item ein gut mus von eyeren mach also nym
vier eyer vnd mel vnd hack das vnter ein ander das des melbs nit
zu wenig sei das es sich laß hackenn vnd wennn es dann klein ist
so zeuch es jn ein heisse milch vnd mach es nit zu dunne noch zu
dicke vnd smeltz es wol vnd see ein zucker darauff vnd versaltz
nicht ein gut wiltpret
item wiltu machenn ein wiltpret von eyren so nym
vier eyer zu einer herrenn schussel vnd thwe milch darvntter der
nicht zu vil sey vnd mach do einen teig als vil du geneissen
magst vnd gews in ein secklein jn ein sydentz wasser vnd laß es
syedenn vntz es hert werd darnach schneid es gar klein vnd laß
es pachenn vnd mach es danne jn ein swartzenn pfeffer versaltz
nit von reyß
item wiltu machenn ein essenn von reyß so sewd das
reyß in wasser vnd laß in nicht vast syedenn vnd seych jn schon
vnd thwe jn einen reib scherbenn vnd reyb rohe eyer dar vntter
vnd mach es nicht zu dunne vnd thw ein schmaltz jn ein pfannenn
vnd thw es durch die hant sam gepach enn kuchenn vnd wennn es
gepachenn ist so thw ein zucker darauff ein essenn von kelberlungenn
wiltu machenn ein gut essenn von
kelberlungenn so hack die lungenn klein vnd thw darvntterr ein
wenig gesotens specks vnd zwenn eyr totteren vnd gut stupp
darein vnd hack es gar klein durch ein ander vnd mach keinenn
zeugell daraus vnd mach einen gutenn smerbenen taig vnd zeuch die
kugel dardurch vnd pachs in einem smaltz vnd versaltz nit ein essenn von kroß eyern
item wiltu machenn kroß eyer so sewd
dye eyer das die totteren nit weich werdenn vnd thw denn denn
entzwej scheublets lochin spiß hin ein vnd thw den totter
herauß das das weiß in der schalenn bleib vnd hack petterlein
klein vnd reib die tottern darvntter vnd thw dann ein schmaltz jn
ein pfannenn vnd rur es durch ein ander piß es sein genug
gewynnet vnd mach es nicht zu dunne noch zu hert ob demm fewerr
vnd fulle es danne wider in die schalenn vnd sewd es danne jn
einer fleisch prew vnd schel sie schone vnd mach sie jn ein gute
prw vnd versaltz nit ein essenn vonn eyerenn
wiltu machenn xxx eyer zu einem ey nym
zwo sew plasenn das die ein kleiner sey wanne die ander vnd
schwemm sie gar wol mit wasser jn wendig vnd nym dann die eyr vnd
scheyd sie schonn von ein ander das weis besunderr vnd die
totteren besunder vnd nym dann die klein plasenn vnd rur die
totteren durch ein ander vnd geus sie in die plasenn das sie vol
werd vnd verpint sie dann schone vnd wirff sie dann in einen
hafenn vnd laß sie dann wol sieden das es hert werd vnd schel
dann die pleteren von demm totterern vnd nym dann die ander
plasen vnd schneid ein loch dar ein das der totter dar
ein mug genn vnd nee dann die totteren jn die
plasenn schonn vnd klopff dann das weiß durch ein ander vnd nym
dann ein trichter vnd stoß denn jn das loch vnd gewß
danne das weis auff die totterern hin ein das die ploß vol werde
vnd pint sie dann jn denn hafenn vnd laß sie aber sieden so
sewdt sie dann das weis vmb den totteren vnd wirt ein ey vnd gib
es hin vnd ein essig darzw ein gepachens von dreyerlei farbe das das ein grun sej das ander
weis das dritt gel
so nym eyr vnd thw das weis besunder vnd thwe
peterlein darvntter vnd nym dann ein pfannenn vnd mach sie heyß
mit einem smaltz vnd nym dann ein grunes plat heraus vnd mach
dann ein gelbs plat von totteren vnd das thw auch her auß vnd
klopff dann das weiß vnd mach ein weiß plat vnd leg die drey
pleterr vber ein ander das das grune mitten sey vnd sneyd es
klein zu schachzagel vnd spis es vnd mach danne ein teig von
eyerenn vnd von wasser vnd mach jn gel vnd zeuch das dann durch
den teig vnd pach es jn einem smaltz vnd zeuch dan das spissell
herauß vnd sneid es dann nach der leng von ein ander vnd leg es
auff die schussel vnd zuckerß genungk vnd versaltz nit von hutzeln
item wiltu machenn ein gemus von hutzeln so
wasch die hutzelen vnd seud die denn gar schone vnd stos sie
gar klein vnd streich sie mit wein durch vnd seud sie dann
wol vnd thu dor ein ein gut honig vnd negelein genugk vnd
wirt es zu dunne so reib ein prot dorvntter vnd thu es in ein
hafenn so ist es dir aber wochenn gut ein tranck
wiltu machenn ein gut getranck vnd edels das dir kein
druß jn einem jare wirt vnd dir kein eytter jn einem jare mag
schadenn so nym wermut vnd seud die jn geys milch vnd wanne die
gesotenn ist so seig sie durch ein tuch vnd trinck des nachtes
vnd des morgenß nuchternn so bistu sicher vor demm eytter vnd
vor denn drwsenn