mir ist geschehen als einem geschach,
der slief und hete gemach,
im troumte wie er keyser were.
er gedacht: nu wil ich ane swere
leben fur hinnen immer mere.
ich han noch grozer ere
zu geben golt und silber vil,
und tun allez daz ich wil.
als in der slaf da verlie,
sin richtum also lichte zergie.
daz tet im harte we.
da phlag er armut als e.
als ist iz mir ergangen:
ich wande ich hete gevangen
daz ich nie gewan.
schone rede betreuget den wisen man.