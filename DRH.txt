di rephuner ein ander stelent
ir eier, daz si sere helnt,
und prutent si als ir kint.
als si ze voglen worden sint,
so nement si ir rechten muter war,
swo si die horent, und vligent dar
und lazent ir stiefmuter vrie
und wonent ir rechten muter bie.
also stilt der teufel mangen man
von siner muter, swie er kan.
die muter ist die kristenheit,
die nieman trost noch genade verseit.
die muter mangen leret
daz er von sunden keret.
so ist der teufel betrogen:
so sint sin rephuner uzgevlogen.