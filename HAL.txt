ist der hase also getan,
daz er lewen wil bestan,
daz enheize ich niht frumcheit:
ez ist ein gouchlich arbeit.
er ist mit dem tievel behaft,
ob er bestet solich uber chraft,
da er niemen mach gesigen
und ane zweivel tot geligen.
swer sine tage also gelebet,
daz er wider die ere strebet,
der muz ouch wider got wesen.
swenne des sele sol genesen,
da chumt diu sele chumer zu,
denne der hase von dem lewen tu.