mîn huld und ouch den dienest
mîn enbiut ich dir vil willeclîchen und
tuon dir kunt daz ich mich hebe von dem
nâhsten mântage von dem hûse dâ ich
alzan ûf bin und var hinze dem hûse als
du wol weist und bin über naht in dem
market der bî dir lît nu bit ich dich
daz du des iht lâst du komest dar zuo
mir sô wil ich dir alles des antwürten
des du mir enboten hâst wil ouch dîn
neve dar komen den sihe ich gern durch
sînen munt wie im der stê und durch
anders niht ez sprichet manic man
des in sîn herze niht gelêren kan
wan als er von fremdem dinge
gert ze gewinnen sinne
swer muotet des er niht ensol
der hât im selb versaget wol
swer muotet des er niht ensol
der hât im selb versaget wol
swer muotet des er niht ensol
der hât im selb versaget wol ich enbiut iu vrowe mînen gruoz und dienst als ich von rehte muoz mîner lieben vrouwen ir sult mir wol getrouwen daz ich iu diene mîne tage nu merket vrowe waz ich iu sage ze frisach ist ein ritterschaft gewesen mit vil grôzer kraft dâ hât daz beste gar getân
iwer getriwer dienestman mîn neve von liehtensteine ir getât was gegen im cleine jâ hât durch iuch vrowe er verstochen mêr danne hundert sper er het den brîs ze bêder sît daz ist wâr als lieb ir mir sît er hât iu dâ gedienet sô daz ich sîn bin worden vrô er dient iu mit triuwen
er kan den dienst niuwen gein iu mit ritterlîcher tât sîn herze iuch immer liep hât vil herzenliebiu vrowe mîn des sol mîn saelde pfant sîn
du lobest mir vaste den neven dîn daz mac wol von der sippe sîn mir lobent sîn aber di vremden niht
dâ von ist dîn lop gar enwiht und wil du mirn ze hôhe loben ich zîhe dich du wellest toben diu werde küneginne venus gotinne über die minne enbiutet al den rittern die ze langparten und ze friûl und ze kernden und ze stîr und ze oesterrîch und ze bêheim gesezzen sint ir hulde und ir gruoz und tuot in kunt daz si durch ir liebe zuo in varn wil und wil si lêren mit wiegetânen dingen si werder vrowen minne verdienen oder erwerben suln si
tuot in kunt daz si sich hebet des naehsten tages nâch sande georjen tage ûz dem mer ze meisters und wil varn unz hin ze bêheim
mit sôgetânen dingen swelch ritter gegen ir kumt und ein sper wider si enzwei gestichet dem gibt si ze miet ein guldîn vingerlîn daz sol er senden dem wîbe diu im diu liebest ist daz vingerlîn hât di kraft swelher vrowen man ez sendet diu muoz immer deste schoener sîn und muoz in sunder valsch minnen den der irz hât gesant stichet mîn vrowe vênus deheinen
ritter nider der sol envier enden in die werlt nîgen einem wîbe ze êren stichet aber sî dehein ritter nider der sol elliu diu örsse haben diu si mit ir füeret si vert des êrsten tages ze tervîs des andern tages an den plât des dritten tages ze schetschîn des vierden tages ze sande uolrîch des fünften tages ze clemûn des sehsten tages zer clûse des sibenden tages ze dem tor des ahten tages ze villach dâ lît si den neunten tac stille des zehenden tages ze veltkirchen des einleften
tages ze sante vîte des zwelften tages ze vrisach des drîzehenden tages ze scheuflich des vierzehenden tages ze judenburc des fünfzehenden tages ze knütelvelde des sehzehenden tages ze liuben des sibenzehenden tages ze kapfenberc des ahzehenden tages ze murzuslage des niunzehenden tages ze glokenz an dem zweinzigestem tage ist si dâ über tac an dem ein und zweinzigestem tage ist si ze niünkirchen an dem zwein und zweinzigestem tage ist si ze der
niwenstat an dem drî und zweinzigestem tage ist si ze dreskirchen an dem vier und zweinzigestem tage ist si ze wiene an dem fünf und zweinzigestem tage ist si dâ über tac an
dem sehs und zweinzigestem tage ist si ze niuwenburc an dem siben und zweinzigestem tage ist si ze mistelbach an dem aht und zweinzigestem tage ist si ze velsperc an dem neun und zweinzigestem tage ist si enhalp der tye ze bêheim dâ hât ir vart ein ende si wil ûf der vart ir antlütze noch ir hende niemen lâzen sehen si wil ouch wider niemen ein wort sprechen si gebiutet
von dem tage und ir vart ein ende hât an dem ahten tage einen turnei ze niuwenburc swelch ritter ir vart vernimet und gegen ir niht enkumt den tuot si in der minne aehte und in aller guoten wîbe aehte si hât ir herberge darumbe alle an geschriben daz ein ieslîch ritter wize wâ oder wenn er gegen si komen sül dâ ez sich im aller beste füege
vênus vil edeliu künegîn gruoz und al den dienest mîn enbiut ich iu gar sunder wanc iu suln alle vrowen wizen danc daz ir durch unser werdicheit habt vrowenkleit an iuch geleit und dâ mit êret elliu wîp des wirt getiwert iwer lîp ir sult von mir enpfâhen
mîn kleinoed sunder smâhen daz ich ze lieb iu hân gesant ich wil iu wesen unbekant durch mîn êre und durch anders niht und swâ iu êre und liep geschiht des bin ich inneclîche vrô mîn muot der stât gein iu alsô got müeze iu lîbes und êren pflegen ûf iwern ritterlîchen wegen mit triuwen gib ich iu den segen
kunde ich mit worten süezen iuch vrowe wol gegrüezen daz taet ich ûf die triwe mîn vênus vil edeliu künegîn ich wil durch iwer werdicheit iu immer dienstes sîn bereit daz hât verdienet wol iwer lîp daz iuch süln elliu werden wîp grüezen und ouch êren
iwer êre mêren ir habt den muot an êre gewant ich hân iu mîn kleinôt gesant durch unser beider êre und bitte iuch vrowe hêre daz ir ez nemt von mir für guot durch iwern tugentrîchen muot ich hânz iu wan durch êre gesant und wil iu wesen unbekant durch niht wan durch mîn werdicheit
daz lât iu vrowe niht wesen leit sô diu saelde mir geschiht daz iuch mîn ouge schierest siht sô tuon ich iu selbe daz bekant warumb ich iu hân gesant mîn kleinôt liebiu vrowe mîn dar nâch müezet ir bevolhen sîn dem der al der werlde pfliget und dem tîfel an gesiget hât gewalticlîche
der nem iuch in sîn rîche und gebe iu hie êren vil mit triwen ich des wünschen wil mit hertzen und mit munde von getriwes hertzen grunde wünsch ich daz ir wol gevart ûf iwerr êre bernden vart
ir sult sprechen willekomen der iu maere bringet daz bin ich allez daz ir habt vernomen
daz ist gar ein wint ir vrâget mich ich wil aber miete wirt mîn lôn iht guot ich sage iu lîhte daz iu sanfte tuot