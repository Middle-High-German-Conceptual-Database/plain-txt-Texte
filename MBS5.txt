zach wein guodt hernach
jtem wann ein wein tzach ist, so nim zw
einem dreyling xl ayr. nym das weyß da vonn vnnd schlach das in
einer schussel oder jn einem anderen asach, das es dünn werd,
vnnd sehe es durch ein gar enges leynen thuoch. vnnd laß auß
dem vaß ein halben aymer weins jn tzway scheffel. vnnd geüß
durch einander vntz das der wein frisch werd. vnnd prenn zwo
gauffen salcz oder vier, schlach den wein vor mal vnnd geuß
darein ein maß wasser vnd deck das vaß mit einem stain zwo. wildw leczelten machen
wiltu guot letzelten machen, so nym einen
guten tayg gemacht mit guttemm lauteren honig vnnd dar nach
jngwer stupp, nagel, muoscat, muscatpluod, zimatrinten, anes yecz
nach seiner wag. vnnd darnach nim for motill wurtzen, naterwurtz,
peren wurtz, veldkümel vnnd petersil samen, vnnd soll dy
pulueren vnd als miteinander legen jn ein guten geprannten wein.
vnnd soll darin ligen ein tag vnnd ein nacht. darnach gewßt man
es gar in den tayg vnnd soll den tayg wol knetten vnnd soll dann
machen letzelten als mann wil das prot pachen. jst gar güet vnd
nuotz zw vil dingen vnnd fur manigerlay presten. zw dem erbermuß
jtem zw einem erbermuß: gutten wein vnd der
woll sey dar jnne, vnd treib sy dann durch ein tuech. vnd ein
wenig weis prott rür darein, das reiben vor, vnd sewd es dann
mit gutten specerey. so ist es gerecht vnd beraitt.
( weichselmuos)
jtem zw dem weichsell mueß recipe gutten wein vnd treib dy
weichsel damit durch ein tuech vnd ein wenig weis prott, das
geriben sey, rur darein und sewd es dann mit guetter specerey. so
ist es gerecht vnd guett.( hollermuos)
jtem das holler mueß mach allso: prock die pluemel ab vnd thue
sy jn ein guette milich vnd der sewd sy dar jnn. vnd truck es
dann durch ein tuech vnd gews sy wider jn den haffen; vnd rur dan
geriben weis prott dar ein vnd las dann sieden, pis
es dick werd, als dw es dann haben wild.( mandlmilch)
jtem ain guett gepachen wandl milich recipe hawssenplater, die
schneidt gar klain vnd reib sy mit der milich vnd der rime sy
allso. vnd schutt sy dann auff ain sib vnd fuerch sy dann wie dw
willd vnd mach ain taigel daraws von weissem mell vnd airen vnd
walcz darjnn vnd pach sy dann. so ist sy guett vnd gesunt.
( reismuos) jtem ain reis mueß
stoß denn reiß klain vnd sewd denn jn
wandel milich vnd am lesten mit zucker zw einem mues. das ist
gesuntt vnd gutt.( lebermuos) jtem ain leber mueß
nym dy leber von einem kalb vnd sewd die
vnd treib sy dan durch ein tuech mit weissem prott, alls ain
pffeffer, vnd gews dann das jn ain haiß smalcz vnd ein wenig
essig vnd gewürcz darein vnd las er wallen, es wirtt guett. kutten lattwerg
jtem recipe haffen, da vnden halb hais wasser
jnne sei vnd steckent holczel dar jnn vnd legent die kutten
darauff, das sey jn das wasser nicht vallen.
vnd teckent ain haffen daruber vnd tempfent sy allso, pis sy waich
werden. vnd schell sy dann als ein opffel vnd reib si dann durch
ein tuech vnd siedent das allso. vnd nym zw xxx kutten ein
trinckel gelauttert hönig vnd ain trinckel guetten wein, vnd
sewd es jn der dick alls ein waiczen mueß vnd las dann das
gewurcz darein vallen vnd gewß es dann auff ain prett. so hastu
ein guette lauttwergck.
jtem dy weichsell treibett durch ain tuech. sind sy spör so
treibent sy mit guettem wein durch ein tuech vnd siedent sy jn
aim trinckel gutten hönig, das gelewttert sey worden, das sy
dick werden zw ainer lawttwerig. schweinen prarten
jtem so nym ain sweinen pratten vnd salcz jn
vnd strew dann darauff wellschen kumich vnd leg jn vber nacht jn
wein. vnd pratt jn dann an ainem spis oder jn ainem haffen. allso
mach auch aller lay pratten. ain gefollten kapawn
jtem fider denn capawn vnd thue
jn auff vnd thue daraus die lungen vnd die leber vnd das mäglein
vnd furb den magen woll vnd thue darein gancz vnd halb wachalter
per vnd ain wenig jngwer klain geschnitten. vnd nä jn denn zwe
vnd hefft das jn den kapawn. vnd nym dann das hercz, leber vnd
lungel vnd zer schnicz vnd sneid darunder speck klain als
wurffell, vnd knoblach vnd zwcker vnd wachallter per, jngwer vnd
naglein vnd ander guett gewurcz, ob dw willd. vnd da mit fullen
vnd nä jn dann zue vnd beraitt jn dann vor mit salcz. darnach
spick jn mit ainer speck nadel auswenndig; darnach pratt jnn.
allso magstu ander gevogel machen. ain gepratten milich jtem nymm ain wenig mell vnd rur es wol
mit guetter milich vnd klopf ayr darunder vnd gar ein wenig
smalcz. so tropfell das an ainen haissen spis vnd reib denn spis
vmb. sulcz visch
jtem nym dy leber von denn vischen, so sy woll
gesoten sind vnd zetreib sy
woll mit essig. vnd
wurcze si woll vnd thue anis, geriben leczelten darvnder vnd
erwell sy an denn vischen vnd thue dar ann saffran. so hasstu ain
gutt sulcz. fisch jn ainem haffen pratten
jtem nym denn zwifel vnd sewd jn
woll besunder vnd sewd dy visch auch besunder vnd wurcz sy woll
vnd mit essig. vnd schutt sy aus vnd erwell sy denn an denn
zwifell. so hastu ein gutten haffenpraten. ain zinsewdel von gepachen vischen
jtem nym opfel zway tail
vnd ain tail zwifel vnd hack es woll durch ein ander vnd roste es
woll jn smalcz, vncz es waich werden. vnd wurcz es woll vnd mach
es gelb mit saffran vnd gews essig dar an. wildw es aber guett
machen, so tüe ein erbalben hönig daran. guett sulcz visch
jtem nym wein vnd essig vndereinander vnd
ain wenig piers darunder vnnd wasch die visch damit, vnd nym das
jngerewsch aus dem visch vnd mach es rain mit einem messer vnd
nym dy schueppen jn ain sawbers tuechlein
vnd sewd es pey
den vischen jndem wein vnd jndem wasser. vnd thue das jngerewsch
dar zue vnd wenn dw sew wol gesoten hast, so seich dy prue her ab
vnd leg die visch aus jn ain schusel vnd las sy vber slahen. vnd
las dan die prue woll vnder einander sieden vnd wurcz dan woll
vnd thue sy dann her ab vnd las sy auch vber slahen. vnd gews es
dann an dy visch, so stett sy an zweifel. vnd wollt ir, so mügtt
jr auch woll ein wenig arbais prue daran thun oder hawssen
platern dar jnn sieden, vnd deck es nit zue oder sy werden fal.
vnd will dw dy sulcz gar durch sichtig lawtter vnd klar machen,
so laß sy woll gewallen vnd seich sy dann ab vnd las dann er
wallen vnd tüe das gewürcz dann daran vnd tue dann dy prue an
dy visch. visch jn ainem pffeffer
jtem nym gut gesoten visch vnd mach
darann ain pfeffer, als dw jn machest an wilpratt. vnd wil dw jn
guett habn, so rest daran opfel jn ainemm smalcz. so hastu ein
guetten pfeffer. crosair
jtem sewd ayr hertt vnd hack si klain vnd reib ein wenig
semel vnd leczelten daran, vnd slach daran air vnd rur es alles
durch ein ander vnd wurcz sy woll vnd tüe sy jn zuprochen ayr
schallen, die jn der mit von ein ander sind. full dy schallen
damit voll vnd kleib sy vber ein ander, mit dem, da das dw es aus
machest. vnd pach es dann jn smalcz vnd thue dann dy schalen
dauon. vnd gib sy trucken oder jn einer prue. gefullte ayr
jtem prich dy air vnden vnd oben auf an dem spicz
vnd lar sy aus vnd sewd es, das aus denn ayren komen ist. vnd
hack es dan klain vnd wurcz das woll vnd slach annder ayr daran
vnd ain wenig smalcz vnd ful das wider in dy schallen. vnd stoß
es an ein spißlein vnd brate sy. so hastu guette ayr. geprantte kuchlach
jtem nym ain haisß wasser vnd mach denn
taig da mit. vnd slach jn gar woll, das die knollen vergangen
sind, vnd slach denn ayr daran vnd slach denn taig aber woll vnd
pach sy dann. wie man grun jngwer machen sol
jtem recipe i lb ymber, die
schabt ein wenig vnd lett die jn ain kaltt wasser viij tag vnd
alle tag nym zway frische wasser daran, vnd machent dann ain
laugen von ainem ungeleschten kalich vnd leg dy ymber dar ein
auch achtag jn ain kallt wasser, das von hönig gemacht sey. vnd
albeg am dritten tag siedent sy ain gutte wel darjnn. vnd wann ir
sy zw zucker machen wellett, so wischt sy schon aus dem hönig
vnd macht dann syropp von aim lb zucker daran. jr mugt jn auch
woll machen, das ir nit hönig wasser dar zue brawchen, nur ain
slecht frisch wasser. zw der leber vnd zw der lungel
jtem nim saluan pletter vnd
küm vnd mach daraus ain puluer vnd thue es an das essen, das ist
gutt zw der leber vnd zw der lungel.