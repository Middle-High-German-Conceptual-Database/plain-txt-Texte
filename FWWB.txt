ein gebackens.
recipe das weiß von eyern vnd weissen mel vnd
mach ein past dar von; reib in lang, schneid clein stucklin glich
wie haselnuß, back sey in buttern. dann hab ein kessel, gleich
man zucker macht, thu sie dar jnn vnd dar über honich vnd wurff
es vmb als zucker. dannn teil eß auß vff ein teller, gleich duo
gesehen hast, loß es von jm selber hertt werden fladen.
recipe fryschen kese, stoß in wol vnd thu buttern dar
jnn nit zu feil vnd eiger vnd auch ein wenich milch vnd ein vntz
rosen wassers, meng es vnder einander vnd auch ein wenich zucker.
wann es gebacken ist, so thu auch zucker vnd rosen wasser dar
auff. so du eß machen wilt, schmer die pfan vnd streu mel dar
jnn vnd schut es wider vmb vnd geuß dan den past dar in vnd back
es gemelich, sicut vidisti. wiltu, du machst wurtz vnd gut
krauter dar in thun alß petersilige, römsch köl. mach es als
ein solssen vnd thuo eß dar in.