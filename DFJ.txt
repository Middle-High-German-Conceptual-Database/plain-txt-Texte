got hat der herren harte vil,
die tuont alsam daz vederspil.
swer daz vor liebe hat ce wol
und machet ez zallen ziten vol,
den hat ez ubel her wider:
ez leit sich schier tot dernider
und hat zevahen dehein muot;
sus tut ez ubel wider guot.
die got ubel hat, die habent in wol;
die er da machet zevol,
zegwaltic und zeriche,
die hant in st√¶techliche
wirs danne die armen.
daz mohte got wol erbarmen,
daz si in des engelten lant,
daz si zevil von im hant!